Kata yang keufon ulon boet salam,
Kepada kawan rakan semua,
Melalui panton cuba paparkan,
Khanduri apam yang ka meubudaya.
Rata rumoh khanduri apam,
Pasoe lam talam ata yang kana,
Kucok saboh yang ka brat itam,
Meubek neu tham tham hawa lagoina.
Dikuah tuhe neuboh u dalam,
Supaya apam mangat tarasa,
Meunye ka lije han ek tamamam,
Sinan lam pingan han ek tasuba.
Meulumpah rame ureung tot apam,
Ineng ngon agam mandum disuka,
Jak mita jame oh wate malam,
Singoh hai rakan u rumoh neuteuka.
Di aneuk yatim hana kelupaan,
Keuneng undangan bagi rupia,
Yang fakir miskin hadir disinan,
Geujak rayakan rajjab mulia.
Hana lam hadis atau al-quran,
Khanduri apam silaturrahmi semata,
Tapi tertulis dalam perkataan,
Nabi ucapkan ruti peutaba.
Uroe senin meu ase beubagah..
Karna disekolah na upacara..
Diureung rajin badan dijakrhah..
Wangi meulumpah stady lagoina..
Uroe selasa laju loen peugah..
Dimak ngon ayah geujak keureuja..
Na lam blang raya geujak tueng upah..
Pns geulangkah kantoe geuteuka..
Diuroe rabu ureung le malah..
Rata daerah lesu that muka..
Adak pieh rindu ngoen cewek ceudah..
Preh tanggai mirah baro jak ba ba..
Ka uroe hameh rakan meutuah..
Rakyat ngon pemerintah sibok rencana..
Uroe y mameh jumat disinggah..
Tameurumpok allah lam mesjid raya..
Teuma nyo sabtu weken dipeugah..
Persiapan langkah keu singoh teuka..
Baje sipatu kajeut takubah..
Bagah tajak rhah pakaian sikula..
Diuroe minggu seunang meulumpah..
Izin bak ayah jak peumaen sidara..
Abeh meururu bak rek disinggah..
Ngoen ie saboh glah gadoh meu wa wa..
Meunye masalah tiep uroe tuhan..
Saket di badan y uloen rasa..
Soe keuh yang salah bukon jawaban..
Tapi ungkapan sama setia..
Keupeu guna ie dalam cawan..
Meunye rakan tanyoe puasa..
Beuna tajaga di perasaan..
Meubek pasangan sideh terluka..
Perasaan rindu ka lage jalan..
Di angka lapan meuputa puta..
Keupeu talayu hai adek intan..
Meunye oh lheuh nyan hana taguna..
Laksana pinto kunci jih katan..
Rame trok keunan meuheut jak buka..
Tajaga jalo seugolom karam..
Karna di dalam ie ka meubura..
Salam alaikom kaom keurabat..
Saleum loen intat keu rakan dumna..
Geulantoe loen coem bak jaroe loen mat..
Juoh ditempat han troek loen teuka..
Yang na di gampoeng tingoh hareuka..
Atau yang mukat sideh di jawa..
Mandum loen sanjoeng serta horeumat..haba beumangat loen tarek rika..
Sideh diujoeng ataupun dekat..
Yang na dirambat atau lam kama..
Kata loen lamboeng sasaran meupat..
Gata hai sahbat yang uloen cinta..
Teuma dipantoen ka uloen intat..
Beuna keuh sempat balasan tiba..
Yang ka dirawoen laot ngoen darat..
Dinan mukumat nibak beranda..
Timu ngoen tunoeng baroh dan barat..
Geuchik ngoen rakyat hana peu beda..
Toke beulangoeng ngoen muge coklat..
Pancuri dan ustat saleum uloen bra..
Manyang digunoeng hantrok uloen mat..
Bintang meukilat han trok ta raba..
Agam ngon inoeng rakan sahabat..
Tanyoe meusapat jalen saudara..
Tajak u gunoeng tapula campli tajak u sigli mita keureja
Oeh troeh di sinan ta piyoeh siat bak saboeh tempat di pante raja
Wate neupiyoeh roh teukem keudroe teingat bunoe meusuruek lam paya
Punah bak takem ka saket pruet pruet han sapeu ta uet ubat pi hana
Nyan keu jieh seudeh hudep lam ranto hana soe hiro ureung seulingka
Dijoek keureja di yu woet seumen han temeu meuen keulileng kota
Meunyoe digampoeng rame goep sayang ureung dum senang diloen bahagia
Ta pajoeh bu lawan bu pi tan yang sambai beulacan lawoek ngoen sira
Boeh pane mangat nyan model makanan yang loen naksu ayam ngoen jus markisa
Hudep didonya cit leupah seudeh oeh uroe abeh tamoeng siruga.
Tajak ngon moto tawoe ngon tapak
Jalan ka rusak oh lheueh tsunami
Wahe syedara nyang na di barak
Nue jaga jarak ngon ureung teumaki
Yoh awai buleun ureung top tupong
Peugot boh rom-rom buka puasa
Aleh pajan trok peumimpin agong
Jak bantu tulong rakyat lam desa
Sigeundot rusa keumang 'oh beungoh
Sigeudot tanoh keumang 'oh seunja
Lawan ngon musoh kabeh kutu'oh
Adak kalop lam tanoh teutap kumita
Ranub bineh gle meuputie karang
Ranub bineh blang meuputie tangke
Utang ngon kaoy peuglah beurijang
Mangat glah ngon tuhan 'oh uroe page
Jak u pasie jak kawe bing
Ka lheh ku peusing ku peuduk lam raga
Yang juoh ka sabee lon nging
Ek lalat bang ming ka lheh ku tanda
Gasien ngoen kaya petani ngoen toke..
Tungku ngoen lonte nyan chit dirasa..
Ngen piasan donya laloe bukon le..
Singoh oh mate sapeu tan taba..
Kumang seulanga duroh bak tangke..
Kumang bungong pade oh watee senja..
Hudep didonya meubek laloe le..
Ingat keu mate kan geutanyoe rasa..
Lhee boh peukara yang akan dile..
Amai sabe be pahala tarasa..
Adak ngen donya tanyoe ka meucre..
Teutap kan sampe amalan teuka..
Gudong meutingkat rumoh meu uke..
Moto ngen honda cb tinggai lam donya..
Inoeng lagak that pawoen ngen doble..
Cuma oh sampe kuburan diba..
Seudeukah jariah lampoh deungen gle..
Wakaf peu ase bantu agama..
Pahla meulimpah sampoe an page..
Troek uroe akhe tanyoe bahgia..
Aneuk yang saleh teuma yang akhe..
Pangkai tamate taharap do'a..
Dinoe peumeukleh u dayah ta use..
Bek lagee bude aneuk tapeulara..
Ileumee manfaat didalam hate..
Tapeurunoe sare adak aleh ba..
Seulama meukumat di amai sabe..
Pahla meu gule keu tanyoe ta rasa..
Yang phon ta cari yang tem meurunoe..
Dayah geuputoe menuntut agama..
Adak tan gaji bek that ta pakoe..
Yang peunteng tanyoe hudep bahgia..
Teuma keudua bak mita lakoe..
Sabu ngen bakong asoe meubek dicoba..
Nye kameuraba nyan lumpah paloe..
Keluarga pheng phoe sabe meudawa..
Jalo lon kayoh bak trok tujuan
Jalon lon paban ka lage betra
Naksu lon kerejak bek tedong utang
Paki lon paban gaji lon sederhana
Oh bengoh uro sabe lon kereja
Sampo an jula hana piyoh tema
Bak mita bacut peseb belanja
Jet mngat senang ayah ngon poma
Adek gob lon pakek baje seutan
Adak gob paban sabe kerija
Mita raseki bengoh ngon malam
Hantom lon tuwan mengeluh utama
Jalan cukop brok bak lon jak sikula
Kadang ie raya lon jemerang tema
Demi keu ureng syik beu mubahgia
Ngat na belanja dalam keluarga
Ureng jih tari lage lam kayangan
Ureng jih sopan bak pegah haba
Ulon tegoda itimoh ngon sayang
Oh teu lon pandang senang lam dada
Tetapi jino tinggai kenangan
Keu dek intan lon tinggai di banda
Lon tinggai ado ngon sidro badan
Jino lon pulang u asai mula
Sebab han cocok dalam hubungan
Ka di pakelam masalah cinta
Ka lon petuwo keu adek intan
Dalam hubungan masalah cinta
Itebit bulen di tengoh malam
Lemah ta pandang si binta kala
Masa yang lalu bek ta kenang
Jino berteman sombong syedara
Bulen dilanget lemah ta pandang
Dum bintang-bintang lemah mecahaya
Ta pegah kelon han le tasayang
Karna han si padan getanyo dua
Meunyoe neuteupeu hana sipadan
Bek lee neukeunang sket lam dada
Keujeut neu mita laen dara di ligan
Yang si padan sama setia
Bungong si mawoe merah ban campli
Haroem meuwangi cerah that rupa
Bak loen neupeugah ka na dek putri
Ureung jih tari aneuk babah dua
Hana le lon turi dara yang puteh di
Sebab di diri dale bak kereja
Meta belanja pat yang rasaki
Mangat diri cepat ek avanza
