kèe meunyo na umu kuwoe u gampông lheuh buet nyoe.
kèe han kutém lagèe nyan.
uroe nyoe di kèe hana kujak saho.
Lôn tuan han jeuet lonteuka uroe nyoe.
Kon baroe lôn han jeuet lonjak tapi uroe nyoe.
Pajan teuma di lôn lônwoe u gampông.
Kamoe mupoh uleue bak rèt.
Singoh kamoe meujak u Banda Aceh.
Pakon geutanyoe tapubuet buet nyoe?
Geutanyoe tadeungo ngon punyueng tangieng ngon mata.
Meunyô tapubeut beujeuet keu buet.
kah badum ka lheuh geutham, bèk kakoh kayèeh di sinan.
kah hana kedeungö peue nyang lônyue.
kadeungö peue nyang neupeugah lé ayah.
droeneuh bandum neutulông peugah keu lôn haba jameun.
hai cuma peue di droeneuh na neupeugöt kanöt.
dalém, droeneuh neuwoe u gampông singoh cuda sakét.
Jih bandum jibloe eungkôt di kamoe mubloe sira.
Jih jijak sajan lôn u keudé.
Baroe jih hana jijak bak sikula.
manok nyan ka jikab lé asèe
angen jipôt, ujeuen pi jitôh.
peurahô ka jiwoe di laôt jipuwaoe eungkôt ubé-bé raya.
gobnyan bandum ka lheuh geudeungö peue yang tapeugah.
gobnyan teungah geubeuet basa Aceh
gobnyan geuteuka di Jawa geujak ngieng kalön beuetteuh
abu hana neujak saho lé
droeeneuh bandum neuteuka singoh bak teumpat nyoe
ho neukeuneung jak abu?
uroe Aleuhat gobnyan geujak seumugau glé
gobnyan geujak ceumatôk u blang
Lôn lônwoe jih pi(h) jiwoe
haba pi habéh malam pi jula
meunyô tatém bri adak saboh pi kutueng sit
Baksoe pi kapeugah kakheun lagee nya sit
Ho nyang tajak pi beutapatéh sit kheun ureueng tuha
Di kah sit kamita nyang mangat mantöng
Rumoh kamoe papeuen
Asoe raga eungkôt surè.
Meulatang nyoe rimueng.
Sikin nyan tajam.
Rumohjih rayeuk.
Bungong ie mawö mirah.
Kleueng jisama manok.
Si Gam jikoh naleueng.
Kamoe meurhom uleue.
Kayèe jipöt lè angen.
Broh jimè lé ie.
Musang geupoh lé ayah
Si dara jirhah pingan, si agam jimangkôt ie.
Cuda geulho jingki, si Minah samroh leusong.
Ureueng agam geuseumayang di meunasah, ureueng inong geuseumayang di dayah.
Lakoegeuh kaya, tapi inonggeuh kriet that.
Ureueng nyang geuhareukat siuroe suntôk, tapi udébgeuh sabe lamsosah.
Malam ka jula, tapi kamoe hana mupiyoh bak peugot laporan nyoe.
Ujeuen tunjai that, jih han jeuet jijak bak sikula.
Aneuk nyang jeumöt that, sabab nyankeuh jih geusayang that lé ayahjih.
Bajèejih ka sarat, sabab jih ka teumbon.
Gata taduek di sinoe atawa tajak sajan lôn.
Peue geutanyoe tamudék atawa taék u laôt singoh?
Peue dabeueh nyoe lonpeuduek di lua atawa lonpeutamong u dalam.
Lampôhlôn ka jeuet keu tamah, han jan lônusaha lé.
Lawang lônpuga, ban teuka khueng ka abéh maté.
Lampôhjih hana jihicô, jinoe kajeuet keu uteuen lom.
Meunyo gata han tatém jak, di lôn pi han sit.
Buek u geupeugöt keu jinu, meujan-jan keu aweuek.
Rimeung teuga that jiplueng, peulandôk meunan cit.
Peulandôk lanja jicok eungkôt, laju jibapleung.
Meunyo tabloe ija jinoe, singoh jeuet lônsie keu bajèe.
Cudajih nyang bloe eungkôt, adoejih nyang peusieng.
Mi geubloe bajèe, abu geubloe siluweue keu adoelôn.
Di gata tapeugah meunoe, di lôn lônpeugah meudéh bak jih.
Di lôn lônbloe bakông, di gata tabloe ranub keu nèk.
Bak u geutarah lé gobnyan, geupeugöt keu tamèh ngon geuglöng keu inong pageue.
Lampohnyan geupeutimang lé gobnyan, geupeugöt pageue, geupula lawang ngon pisang.
Lé ayah geubloe bajèe, geubri pèng ngon geubloe kitab keujih.
Ureueng nyan jidrob lé pulisi, jiceumeucue beuklam.
Nyang patôt pubuet nyoe, ka jijak woe.
Meulatang nyang geupeulihara lé Ayah, ka jisama lé kleueng.
Rumoh nyan, ban geupulang lé ureueng chikjih keu jih.
Aduengeuh, ureueng nyang seumubeuet bak sikula agama.
Rumohmeu han trôk jiek ie raya.
Beuklam abu geulét nyang kueh bak u di lampôh.
Baroe pulisi jidrob ureueng yang baplueng ija.
Lôn lônpubuet peue nyang geuyue lam agama.
Manok ka jikab lé meulatang nyang jak-jak malam.
Aneuk miet geupubeuet lé ureueng nyang jeuet seumubeuet.
Si Minah jicôh lé meulatang nyang geukheun mubisa.
Teungku neubagi fitrah keu ureueng nyang geukheun la'èh.
Beulanja geubri keu nyang geuharap mèe peutimang droegeuh watèe tuha teuma.
Peue na geucob bajèe keu aneuk nyang troh keunoe baroe?
Aneuk nyan jimupakè watée maih ka geujak u blang.
Haba nyan lôndeungoh watée teungoh duek piyoh di lampôh.
Majih abéh umu watèe jlh jideuk di Kuala Raja.
Kamoe meujak u teupat nyang na geumeukat ija.
Dalém geujak bak ureueng teungoh keumawé.
Aneuk nyan jiék klah, sabab jih jeumöt bak sikula.
Umong nyan ka lhôk, sabab keubeue sabé jimeukubang sinan.
Gobnyan mantöng sakèt, sabab hana geupatöh nyang geuteugah lè doto.
Meunyo meukeusutkeuh kapeugah beugöt-göt, teutèe lônbri.
Gata jeuet taseutötlôn, meunyo tadeungö lôn.
Meunyo gata jeumöt bak meugoe, teuntöe gata kaya.
Ureueng nyan geumeujudi sampoe atrageuh abéh lam gala.
Gabnyan sakét sabé, sampoe rurôh ôkgeuh.
Aneuk nyan jiklik sabé, sampoe paroe su-sujih.
Aneuk nyan jijak beuet mangat jeuet keu ureueng teuma.
Ureueng nyan geuhareukat lam suntôk sabé mangat ék geupeusikula aneukgeuh.
Jih beungoh that jibeudöh mangat bék teulat jijak beuet.
Simalam suntôk aneuk nyan jiklik, hana meusidroe pinyang dengö.
Lôn ka lônkalön, hana meusidroe ureueng pi na di sinan.
Aneuk nyan ka geupeurunoe, lagèe nyang geuyue lé ayahjih.
Kapöt boh jambèe nyan, dum nyang ék kapajôh.
Jih teumakôt that bak jijak, selangkah jijak u keue, nam langkah u likôt.
Kajak bak sikula, padum tréb ék katém jak.
Lagèe nyang ka ta-eu-eu, pakriban ku meunan aneuk.
Jihkeuh nyang ceumeucue, lagèe nyang ka gob peugah-peugah.
Bit-bit jeuet keu ureueng, tieb uroe jipeungeutteuh.
Kamoe ka mupeulheuh buet nyoe, nyang ka hana soe tém pubuet lé, ka teutiek sampoe lhée.
Puasa bek segai tatinggai, seumayang pi meunan, meunan cit peue nyang geuyue pubuet lam buleuen suci nyoe.
Di gampônglôn na geupeudong sikula, teuma bak buet nyan di lôn hana lônwa jaroe, lômpubuet ngon lônlhôm beulanja.
Ma geumayum tika, ayah geuputa taloe, nyankeuh buet droeneu nyan tieb-tieb uroe, meuhareukat peumakmu nanggroe.
Aneuk inong jitob padé, aneuk agam jimupét-pét, nyang keu jeuet riyoh ban seulingka rumoh nyan.
Rumoh nyan ban geupeugöt, jinoe ka geupubloe.
Kayee nyana ka reubah, teuma lonkoh lé lôn.
Si Usuh ijak koh naleueng, lheuh nyan jipowoe keubeuen.
Si Din jibeuet Quran rayeuk, si Razi Quran ubit.
Mawa geuéh di ramoe likot, cuma di ramoe keue.
Maka geujak u blang, ma ka u laôt.
Abu geubloe eungkot, Mi nyang tagauen.
Utoh geupeugot rumoh, teuma lheuh nyan geu-uke.
Manok jisama le kleueng, teuma jipuphö u cong kayee.
Beuklam lôn hana teungeut meuskleb, tapi jih jieh meugr'o-gr'o.
Gopnyan geurabé kamèng.
Aneuk nyan teungoh jimeu’èn boh bhan.
Si Dika teungoh jijép susu.
Lôntuan lôntuléh kitap.
Ayah teungoh geupiyôh di ateueh panteu.
Guda nyan teungoh jiplueng.
Geutanyoe ka jeuet tagisa.
Kamat beu meuteugön!
Geutanyoe beu tatém meungieng-ngieng.
Teungöh jiplueng ka mupingkom.
Gopnyan ka mupèng jinoe.
Peue na ureueng meudukôn di gampông nyoe?
Buet kah meuaneuk miet that lago.
Reuôh geutanyoe meusira.
Ureueng nyan teungoh geumeuseunang-seunang.
Ureueng nyan han jitém meugöt ngon kamoe.
Awaknyan jimeucaröng-caröng.
Bèk tameurayek haté.
Kamoe meupeulét layang putôh.
Ma geupeu’ap bu keu si Dara.
Si Din jipeulawök sagèe ngon lhök.
Pajan tapububông rumoh nyoe?
Lôn lônpeualèe gopnyan.
Rumoh nyan tapubarat bacut treuk.
Gurèekeuh nyang peucaröng geutanyoe.
Lam seungue-seungue nyan keuh teumakôt jih.
Woe-peunuwoe seupoe nyoe?
Bajèe-bajèe geutanyoe jirhah lé jih.
Idông-idôngjih meulabô ngön asoe kaya.
Gopnyan geumeudam trôh bak aneuk cuco.
Geutanyoe beutabangga keu tanoh ie droeteuh.
Jih jisipak lôn bak tuleung gasien.
Tulông cok buku jéh peuduek keunoe!
Bèk beungèh teuh keu kamoe!
Kön tapeurunoejih siat!
Taci cari itôngan nyoe siat!
Hai, sigö-gö tajak ngön tapak mantong!
Di gata na muphôn keu hai nyan, peu han?
Awaknyan katrôk, peue gohlom?
Ka geusôk bajèe di gopnyan?
Di jih jikeuneuk moe, kön?
Peuekeuh na ujeuen beuklam?
Di blang kajibeudöh sagôp.
Pak Abdullah guru madrasah di gampông kamoe.
Gopnyan geucut’iet aneuk nyan.
Aneuk nyan geucut’iet lé gopnyan.
Aneuk nyan gopnyan cut’iet.
Gata tasipak boh bhan nyan.
Boh bhan nyan tasipak lé gata.
Boh bhan nyan gata sipak.
Kamoe mubaca  buku calitra.
Buku calitra mubaca lé kamoe.
Buku calitra kamoe baca.
Si Munah hana ék glah sabab jih beu-öjih that.
Jih jeumöt that jimeurunoe mangat ék glah.
Adak meuna pèng, di lôn pih lônjak sit.
Ayak geuneuk ék haji thôn u keue meunyo na raseuki.
‘Oh lheueh jiseumayang, jih jimeudo’a.
Si Ali jimeukat kuwéh sira jijak sikula.
Ayah teungoh geubaca koran watèe kamo trôk u rumoh.
Si Ali jikeumiet adoejih di rumöh watèe kamoe meujak u Sigli.
Ureueng jéh geujak keunoe, atawa geujak keudéh?
Peu kapatéh habalôn, atawa kadeungö kheunjih.
Kön lôn nyang bangai, maléngkan gopnyan nyang teungeut.
Kaméng nyan raya, tapi pijuet.
Adoejih putéh, aduenjih itam.
Di jih dilèe itam, teuma jinoe ka putéh.
Kamoe meujak bak sikula, dijih jijak u peukan.
Si Amir jijak bak sikula, si Amat jijak u peukan.
Si Amir jiwoe sikula watèe kamoe teungöh meupajôh bu cot uroe.
Gopnyan geubloe bajèe nyan, geujôk keu lôn.
Gopnyan di rumoh sakét baroe.
Gopnyan geubaca Kuruan di balèe
Gopnyan geukeumeukoh ngön galang.
Ticém jiwoe lam eumpung.
Kitab nyan na di ateueh.
Ayah geujak u blang.
Si Putra caröng lagèe yahjih.
Pak Djunet geupeurunoe kamoe basa Aceh.
Aneuk nyan teungoh jibaca buku di công panteue.
Gopnyan  geupeugöt kamoe lagèe aneuk manyak.
Kamoe meulonton piasan pupök leumoe.
Di kah kutô lagèe mie pajôh aneuk.
Abuwa geujak u keudè ngön aneukgeuh.
Aneuk nyan jikliek ngön meusôk-meusôkjih keudeh.
Gopnyan geujak ngön bagah keudéh.
Apa Léman geumu‘ue ngön langai.
Guru geuteumuléh ngön gènsè.
Jih jeumöt jimeurunoe mangat carongjih.
Gopnyan geujôk péng keu aneukgeuh.
Teungku nyan geuseumubeuet bak balèe jéh.
Awak nyan jiduek di lua tika.
Beuklam musang jipajôh manok.
Bèkkeuh beungèhneuh keu lôn!
Neujakkeuh jinoe laju, yôh gohlom ujeuen!
Jihkeuh nyang cok gènsè lôn bunoe beungöh.
Lôn pajôhkeuh keudéh boh mamplam nyoe.
Di lôn pi sabe lôn meudô’a ke gurèe lôn.
Padum droekeuh gurèe awak nyan?
H’anjeutkeuh lônteumanyöng bak Pak Amir?
Jihkeuh nyang caröng that bak sikula nyoe?
Ayah teungöh geubôh eumpeun si putéh.
Si Ali hana ék glah sabab jih beu-ö that jimeu-ulang.
Gopnyan lam sakét sabé sampoe ‘an rurôh ôkgeuh.
Kamoe jeumöt meumurunoe hingga ka jaröngmeuh.
Kapajôh laju bu bah troe keuh!
Adakpi caröngjih that, kön gohlom teuntèe saban ngön lôn.
Adak meule buku lôn, lônjôk keu jih saboh.
Meunyo beuhe droeneuh, neuci tamong lam uteuen nyan.
Kamoe meurhah jaroe dilèe sigohlom meupajôh bu.
‘Oh lheueh geupula padé, gopnyan guepula kacang kunèng.
Gopnyan geuseumubeut sira geumanyeum tika.
Watèe teungoh seumajôh, bèk tapeugah haba.
Aneuk leumo nyan sabé jimeuröt di geuniréng majih.
Bèk tatôh ék di yup kayèe muboh.
Neupeuduek dabeuh nyoe siat u likôt.
Phôn di sinoe trôk ‘an keudeh sabé lagèe nyan.
Di dalam rumoh cèt ijô nyan ramé that ureueng.
Kamoe meuintat jih trôk bak binéh gampông.
Lingka sikula kamoe jitimoh uteun.
Gobnyan geupeusing eungkôt ngön sikin tumpôi.
Malam nyan jih jiduek toe ayahjih.
Jih leubèh caröng nibak adunjih.
Awak nyan bunoekön jimeusom lam uteuen.
Awaknyan jimeurunoe bak kamoe.
Di jih bah bangai jih keudéh sabab h’an jitém mubaca.
Lôntuan lônmeurunoe ngön si Matnu.
Seuperlhèe umöng nyoe geupula kacang ijô.
Boh limèng nyoe keu droeneuh siteungöh.
Khanduri mulôt rhet bak minggu kedua buleuen nyoe.
Buleuen keupeuet le ureueng tanyong, buleuen keulimöng makanan gop ba.
Löntuan nakeuh aneuk keulhèe lam keuluarga.
Ka meuthôn-thôn gopnyan geujak bak beuet.
Sit gopnyan nyang tukri peugöt gulèe pliek.
Na katuri di kah ureueng nyan?
Imbuhan nyan geukheun imbuhan proklitik ngon imbuhan enklitik.
Pula bakong bak bara blang.
Pula bawang bak tanoh rata.
Si Gam jikheun buet nyoe hana payah.
Pakriban keuadaan ureueng di panté krueng?
Bandum, mata bak ureueng teungoh meuseudati.
Pakon sipatu gata kuto that!
Naggroe makmu deungon kopra.
Jak u Makah nanggroe meulia.
Gam na katupeue peue nyang geukheun rambu jalan?
Geutanyong tapok moto atawa moto jipok geutanyoe.
Bak jalan nyan na padum macam keundaraan?
Lheueh nyan si Gam ngon si Manyak pi jijak lanja.
Kata keureja nyang na lam kalimat basa Acéh sabé na meu-imbuhan.
Jih ka jiwoe u rumoh.
Ayah geujak keumeukoh u blang.
Buku tuléh nyan bukulôn atawa buku droelôn.
Ngon peusampoe sigala-gala.
Mangat maklum nyang meusuara.
Raya pindah bandum anggéeta.
Bandua aneuk miet nyan teungoh jiwoe bak sikula.
Pat aneuk miet meuen glayang?
Gobnyan teungoh geusek naleueng.
Kalimat nyang predikat kon nibak kata keurija geukheun kalimat nominal.
Cuda peugot timphan.
Nibak taduek gét tajak.
Meung han tabloe hana patôt.
Ngon gulé mulieng mangat raya.
Rugoe tamah han meuhiroe.
Geucroh mangat meunan geureundang.
Bek dilée tawoe meung tabloe goh lom.
Han tom meunoe eungkôt murah.
Peue eungkôt nyang mangat tapeuteumon ngon gulé mulieng?
Cuba kalon gamba eungkôt di yub nyoe!
Cara pupisah suku-suku kata lam basa Acéh na lhée macam.
Cuba karang haba jak u laot!
Soe-soe rakan gata bak tajak nyan?
Eungkôt nyan jeuet lônkeureunyai lé lon bandum.
Boh kayee nyan na mameh, na nyang masam.
Sabab nyankeu udeb lam donya beu-ingat-ingat.
Ibadat bek tuwo, leubeh-leubeh seumayang limong watee.
Bandum kamoe hek, sabab lhee batee meujak ngon tapak.
Tajak u peukan mangat takalon.
Bandum peugawai meukeusud meungba.
Meukapai-kapai jiba u Jawa.
Rugoe meukatoe meung han neucuba.
Rab bandum ureueng di gampông kamoe na geumeugoe.
Ladom na cit nyang keureuja kanto atawa jeuet keu guru sikula.
Langai nyan ditarék le keubeue.
Peue buet ureueng dum di gampông gata?
Jinoe jih ka jiduek bak glah peuet.
Ureueng chik jih seunang kon wayang.
Si Majid geubloe geuratan angen le ayahjih watee jih ék glah lhee.
Si Halem jitirée cara si Majid meuhei ngonjih.
Jih meuheut that beuna geuritan angén droejih.
Pada hai ayahjih hana geupiyôh geupubuet-buet.
Bandua klôb nyan ka meuceuhu sinoe.
Na sikeujab jih pih jiteubiet teuma.
Soe nan aneuk Pak Musa?
Droeneuh neuwoe bubagah.
Aneuk nyan ka teungeutjih.
Gobnyan geuwoe u rumohgeuh.
Na geutanyong keuh pakon teulat kajak?
Adak kadong bék kacép-cép.
Adak kadong bak teungoh-teungoh.
Bék roh meugantoh bak canék padé.
Beuna kasayang ureueng po padé.
Ban saboh nangroe ureueng teungoh deuek.
Ayah si Hamdan gobnyan udéb geu ngon meutukang.
Di jih hana peuduli keu darah nyan teubiet.
Si Hamdan, keubit jih sidroe aneuk miet kha that.
Teuma Ayah geuba si Hamdan u Puskesmas geujak peu-ubat.
Peue nyang jikeubah lé Hamdan di likôt rumoh?
Si Abi sabé rayek ngon si Amat.
Aneuk miet nyan carong that buet jaroe.
Tuléh beugét ngon ejaan nyang beutôi.
Sabab Si Gam lôn rupa ceudah that.
Lom pi hibat ngon bulée mata.
Si Asan leubeh rayek nibak si Uma.
Pakon Hamdan keunong labang?
Mata pi bulat paroh meukuwét.
Bit gét that sabet si Gam keu raja.
Teuma jiseuot tok-tok beuragoe.
Hana meusoe-soe Neuboh keu raja.
Di cicem pala jigrob-grob lambông.
Beurijuek balé surak di sampéng.
Le that ureung jak bak kubu Teungku Syiah Kuala.
Seujak ubit kon, gobnyon sunggôh meurunoe.
Geuduk di binéh pasi, di Kuala krueng Acéh.
Ka jeuet keu ulama.
Raya that peungaroh gobnyan lam nanggroe Acéh.
Padum umu gobnyan watée habéh umu?
Geudeungo seuneuot si gam yah pi teukhem.
Di Lhokseumawe na pabrik gah alam.
Soe na tom jak u Kuala Simpang?
Jeuet lônbri peue nyang neupeureulée!
Gobnyan lahé di Meulaboh, Acéh Barat.
Bak saboh uroe Blanda jikeumeung teungoh di Patek.
Hana keuh hase Blanda bak watée nyan.
Dalam prang nyan le that sidadu Blanda nyang maté.
Meugrak langkah, langkah meusingkat.
Hana maha seulaien lon nyang sebeuna leumah.
Meugerak hatee, hatee teulengkop.
Hongkah mirah gapi.
Tojuh sungo, tujuh seuno.
Beureukat doa Syiah Udang.
Sijuk ban ie, leupie ban timah.
Mat kheun bumoe.
Pikee ngoen hatee si beuranggasoe nyang kianat.
Neubri keu lon teunaga.
Bereukat doa guree nyang lon kheun sah.
Lon peujok padee poma bak gata.
Beuhijo on ban naleung sambo.
Tamse nibo ban bak meriya.
Ujeuen badee bek teukeujeet.
Nalon dilikot sajan gata.
Meuaneuk dilee meutayeun dudoe.
Lon jak tung gata puwoe u gampong.
Ulon khanduri keu pang ulee.
Dan lon timang dang laon tantang.
Dang lon julang lon pakee gata.
Beugadoh ulat beujioh bana.
Beureukat doa guree lon kheun sah.
Wujud azali wujud buet hamba.
Patah langai keubeu baplung.
Patah neurok keubeu tamong.
Patah bungong Dalem pula.
Doa bak droe woe bak droe.
Kula nan tujoh abeeh lon pham.
Ural lam badan beusoe meulila.
Beusoe muslimin beusoe kusano.
Pulang puleh asoi uroe jeh.
Gunong nyang manyang kulileung putoh.
Beuranggasoe deungki khianat lon.
Kaek u langeet ku peugandoe.
Ka treen u bumoe ku peusingkla.
Glang-glang raya asai mula kah jeut.
Teuka peungeuh seumeuloh jalan kah plueng.
Jumalang beusoi asai jineh jeut kah.
Lon kalon peunyaket ureung nyoe.
Kayee batee timah teumaga meulia.
Bumoe lon gideung langet lon tatang.
Tuleung bek patah asoe bek beukah.
Katawa seukalian lat batat nyang tajam.
Hareum kapajoh tuboh lon nyoe.
Aku tilu bunyi teumpat diri lon.
Jibeudoh urat kunjong meusungket.
Bek ka pubuet sekehendak kah.
Bek ka tok-tok budak lam ayon.
Angen peudoda hatee lon seunang.
Teuma jitrön u bumoe nyoe lom ngon seulamat.
Apollô 12 nakeu saboh alat ngon phö u langét.
Ureung nyang phö ngon peusawat angkasa nyan geukheun Astronot.
Nyankeuh salah saboh meukeusut awak nyan jak u buleuen.
Bék kajak sahoe dilée sigohlom lônwoe.
Gah ban raja, jeuheuet ban beulaga.
Jameuen di Acéh le that geupuga lada.
Soe puga ladang nyan?
Kamoe meucah glé, mupuga lawang.
Karu buet nyan sit kah nyang puga.
Aneuk nyan seumatéh that, galak teu keu jih.
Ban ji-eu lé rimueng laju jikalée konsi.
Lheueh jipeurôh konsi lé peulandôk, teuma rimueng pi jiseumeuseuet.
Dirimueng pi ka jipatéh laju, ka jijak u krueng keumeung jak manoe.
Hai bék kapeuabéh, kabri dikée dua boh.
Jiduek di sinan jikeumiet jipréh trôk barangkari.
Padum takalée barang nyan?
Umöng ka röh, hana soe pula padé.
Ke teubiet cirét, meuröh-röh bak phaji.
Musem khueng, tanoh thô ban saboh nyan.
Nèk ulôn tuan neutamuek prang, neumeucang ngon kaphé.
Tayue seumayang ija pinggang jikheun meuluténg.
Nyoekeuh sagai, laén hana lé.
Pakön bagah that kawoe bak sikula?
Tikôh jilôb lam reuhung trieng.
Soe lôb u yub tutoe nyan?
Hana jilôb tangui digata ija nyan.
Kalöb kitab halaman 28, ka-eu peue bhah geupeugah di sinan.
Alèh pi na teutrôh teurusi di rumoh, cubaci taparéksa dilée.
Hana timang jiplueng peurahô nyoe, jialèh wie uneun.
Uroe raya geupeugèt peunajôh.
Teunuléhji lagée manok keumireueh.
Supô peuneugèt aweuek nyoe?
Lagèe pliek lam peuneurah.
Bak teureurön blahdéh mubalék moto nyan.
Angin jipôt, ujeuen pi jitôh.
Soe nyang teuka jitanyong, pajan geuwoe yahjih.
Kamoe mupiyoh di rangkang.
Ka geupeurunoe lagèe nyoe, hana muphum sit?
Ka matè ureueng jipoh baroe.
Asoe raga nyan eungkôt suré.
Ureueng di peukan le that uroe nyoe.
Meuh tatimeng utang tameukira.
Udéb ngon pèng, maté pi ngon pèng.
Kapai jikoh laôt, keudéh rhöt u Malaysia.
Ka meuteumée keubeue gata nyang gadöh?
Sampoe lusa na mantöng piasan leumö mupök di Acéh Rayeuk.
Keupeue tameujeuheuet geutanyoe sabé Islam!
Atra hana kangieng, panè na katupat.
Gobnyan geukoh naleueng keu eumpeuen guda.
Nyoe pèng nyoe kabayeue keu wang sikula.
Meungnyô tajeumeurang ngon rakét.
Bak seulamat tajak ngon bak seulamat bak tawoe.
Jamèe gobnyan ureueng meurandéh laôt.
Gurèe kamoe gobnyan bandum.
Ulôn tuan galak tinggai di Banda Acéh.
Lôn ka lheuh lônngieng pilem nyan.
Meungnyö tamubloe le, murah barang?
Gata tajak peuék ie malam nyoe.
Lampohlôn ka jeuet keu tamah, han jan lôn usaha lé.
Ahli ilmè nyan meuroëk data nyan secara teliti, na tuah hanè peng karuëk nyang terjadôk lam eksperimen nyan.
Walaupun hujan boh, pertandingan sepakbola nyan terus jalan, dan para pemain geu-peugah lagee-lagee meuseuasa jok lapangan nyan nyang licin.
Si nyan selalu keu-ngeu impian keu ka meujalan-jalan ke Jepang, di nyang jih bisa merasakan ureueng droëng bak kota sibuk dan tanoh nyan seungap.
Para tamu konferensi na geu-seulasa keu keupileh pembicara utama, nyang penelitian jih ka meurubah bidang kecerdasan buatan.
Saat matahari ka temilem bak buet-buet, langet nyan meujadi meurona nyang lôn dan meupelangi, ngön pandangan nyang indah ka.
Leuëh jak beu-jam negosiasi, dua syarikat nyan ka peutimang peukateu nyang barôh keu dua belah pihak.
Ureung tukang masak nyan meuseuneu sagai-sagai meusiap beu diëh, meyakinkan rasèe nyan meuseuimbangkan ngön penampilan nyang sampoerna.
Ngön waktu nyang beuna-jeut keudée, tim nyan meurumpok sampe meumalam bak jeut teukasyè proyek nyan keu waktu nyang ka ditetapkan.
Pikiran jih nyang gasa ka geulèë keu ngaji materi barôh, mulai dari fisika kuantum sampe ka seni Renaissance.
Rumoh tue nyang ka teuleubeh nyan hana-jinoë bak ujông gampông, peupeutröng bak rahasia dan keubitôëng ngön uteun reueng.
Si nyan geupeugah gasa teungoh, jalô nyang jeuët keu sukses nyan han meulurus, tapi pengkaruëk ngön tantangan tak keuheun.
Buku nyan, nyang ka teubeuh di rak jih leuëh dari boeh bulan, jinoë ka meujadi romansa nyang keureuja jih pènh leuëh bak si lôn baca.
Walaupun petunjuk nyan rumit, si nyan jeuët peutateu meubrië runah u sa'euk tanpa keu-leumbah.
Pangoet binatang nyan rumoh keu sagai-sagai jenis spesies, nyang meupeungat leuëh lam ekosistem.
Saat si jih meudroe teut keu dalam uteun, suara ureueng ka teugot, ditokéh ngön bau bayu daun dan suara siot meuciap.
Dilee, udep sidroe aneuk muda.
Nanjih Banta Beuransah.
Ayah jih sidroe raja.
Sayang that leupah, ayah jih ban mantong abeh umu.
Banta Beuransah ubiet lheuh nyan geupeulara le mak.
Banta udep meularat lom pih hana so gaseh.
Banta Beuransah ngon pomajih tinggai bak saboh jambo rap ngon pante.
Tiep uroe Tuhan jijak u pasi jimeuen ngon anoe.
Tarek mata uroe han jipakoe le.
Bak siuroe, jipot angen bade.
Rupari na saboh kapai teungoh meulayeue lam laot raya.
Awak kapai nyan jimeukaoi jikeumeu jok hadiyah keu sidroe aneuk miet nyang teungoh jimeuen bak bineh pasi meuyoe seulamat nibak bade nyan.
Rupari, Banta Beuransahkeuh aneuk manyak nyan.
Deungon izin ngon tulong Po, awaknyan troh u pante deungon seulamat.
Awaknyan laju jipeuglah kaoci, jijok laju peng, bajee, ngon saboh jeum keu Banta Beuransah.
Lheuh jiteurimong dum hadiyah nyan, Banta Beuransah jiwoe u rumohjih.
'Oh troh u rumoh, majih teukeuyjot that.
Pane dum hadiyah nyoe, hai nyak?
Tanyong ma si Banta deungon peurasaan hireuen.
Dum hadiyah nyoe geujok le awak kapai bak bineh pante, hai poma.
Awak nyan jimeukacdi meunyoe seulamat nibak bade, awaknyan jimeubri peng ngon hadiyah la€njih keu ulon.
Singohjih, lagee biasa, Banta Beuransah jijak lom u pasi.
Di sinan, jih jimeuen ngon anoe.
Sigo-go, jikalon le geulumbang nyang jimeuplueng-plueng bak bineh riyeuk.
Di teungoh laot na ureueng keumawe.
Gobnyan aloh-alah ategeuh sabab 'an jinoe uroe tan meuteumeu eungkot sapeu lom.
Sahbat ureueng keumawe nyan geukalon Banta Beuransah teungoh jimeu'en bak bineh pasi.
Gobnyan geuyue ngon gobnyan geumeuka'oi geubri hadiyah ala kada keu aneuk miet nyang meu'en bak bineh pasi nyan.
Lheueh nyan, banduwa awaknyan jimeuka'oi supaya meuteumeu raseuki laot.
Awaknyan geukeumeujok meupadum boh eungkot keu aneuk miet nyang jimeu'en bak bineh pasi nyan.
Ban jipeugah lagee nyan, teuka sikawan eungkot jipeurap laju lam jareng.
Lheueh nyan, awaknyan jimeulayeue u pante, jimeurapat bak saboh peulabohan.
Kareuna ka'oi bunoe, banduwa awak nyan geubri dum eungkot keu Banta Beuransah.
Nyoe le that eungkot neujok keu ulon, han sanggop ulon puwoe bandum.
Bah Kamoe nyang ba bandum eungkot nyoe.
Lheueh nyan, banduwa gobnyan geuba dum eungkot nyan u rumoh Banta Beuransah.
Tanyoe ka troh u rumoh Banta Beuransah.
Hai Cutpo, neuteurimong dum eungkot nyoe seubagoe hadiyah kamoe keu aneuk droeneuh nyan.
Lheueh geujok eungkot awaknyan geugisa teuma u kapai.
Hai nyoe rupari jithe le ureueng gampong.
Lheuh nyan meugeumeukaodi teuk dum na ureueng meula6bt mangat le meuteumeu raseuki.
Selaen nyan pih mangat glah dari dum bahya.
Na padum thon lheueh nyan, Banta Beuransah ka raya.
Hai Poma, ulon that meuheet lon adu untong u keurajeuen sibrang.
Neumeud'oa keu ulon, mangat troh ulon jak, troh ulon woe bak saboh masa eunteuk.
Akhejih poma si Banta Beuransah geupeuizin aneuk gobnyan jijak meurantoe jak adu untong u nanggroe laen.
Banta Beuransah meurasa seudeh ate sabab ka tinggai gampong ngon poma.
Jih ka jjak u nanggroe lua.
Lam nanggroe ranto, Banta Beuransah tinggai bak rumoh sidroe ureueng meuniaga.
Usaha niaga nyan hana that maju.
That niet ureueng nyang meuniaga bak keudee nyan.
Tapi, Seulawet Banta Beuransah jaga keudee, le ka ureueng nyang jak meubloe.
Hai nyan geurasa le ureueng po keudee, teupike le ureung nyan sabab gara-gara Banta Beuransahkeuh keudee ka udep, usaha gobnyan seumaken meutamah uroe seumaken maju.
Ureueng po keudee nyan na sidroe aneuk dara, rupajih that ceudah.
Banta Beuransah pih ka geuanggap keu aneuk droe.
Meunancit Banta Beuransah, geuanggap rumoh nyan lagee rumoh droe cit.
Peu na tanoh kosong jeut lon tanom bak u?
Na, gata jeut neutanom bak kayee di sinan.
Hana trep Iheueh nyan geutanom teuk bak u le Banta Beuransah.
Gobnyan sabe geukeureuja 'oh watee malam.
Sidroe jen na sajan jibantu Banta Beuransah.
Baro padum malam mantong ka punoh tanoh kosong nyan ngon bak u.
Lheueng padum uroe, cedaga nyan geutanyong bak Banta Beuransah.
Hai Banta, peu ka gata tanom bak u bak tanoh kosong nyan?
Peu ka neukalon tanoh nyan?
Lheuh nyan banduwa awaknyan geujak keunan.
Oh ban troh bak tanoh nyan, meuteukeyujot teuk cedaga geukalon tanoh kosong dilee ka jeut keu lampoh u.
Seula'en nibak nyan, Banta Beuransah jiteumeu peugot saboh kama keu adoejih, aneuk dara cedaga nyan.
Banta jilakee bantu cit bak jen, ngonjih.
Jih jilakee jen nyan jak mita meuh keu binteh kama manoe, pirak keu pageu, ngon saboh mata ie.
Bak keurajeuen nanggroe nyan, di raja na tujoh droe aneuk inong.
Nam droe aneuk nyan kajimeukawen.
Sidroe teuk nyang gohlom meunikah, nyankeuh nyang tulot.
Putroe nyan ka rame nyang meujak seuleungui, tapi hana nyang timang padra bak ate putroe.
Soe nyang troh so nyang jitulak.
Teuma so cit nyang beutoi-beutoi katueng keu linto?
Ulon hai avah, baro lon tem meunikah meunyoe na ureueng nyang jipeutoe le bungong bak jaroe ulon watee ulon peulheueh.
Raja geupeuhaba bak dum rakyat gobnyan, geubithee tiep-tiep gampong.
Oh ka meusaho ube na aneuk muda, sang putroe geupeulheueh teuk bungong bak jaroe.
Bungong nyan ngon izin Po jipo bak ubena aneuk muda nyang troh u meuligoe.
Tapi, hana meusidroe pih nyang jipileh le bungong nyan.
Jibalek lom ubak jaroe putroe sambinoe nyan.
Wahai ayah, mantong na sidroe aneuk muda nyang goh lom trek.
Aneuk muda nyan hana that samlakoe rupajih, udepjih pih lam seungsara.
Aneuk agam nyan tinggai bak ujong nanggroe geutanyoe.
Ban lheuh geuleungo peu nyang jipeugah le putroe, raja geumeuhoi panglima supaya geumeuhoi aneuk agam nyan.
Rupari nyankeuh Banta Beuransah.
Geukirem teuk sidroe waki nyang meujak meurumpok Banta Beuransah.
Ban treoh keunan, geupeugah laju titah raja bak Banta Beuransah.
Ban geuleungo hai nyan, Banta Beuransah geupeugah geujak sigra u meuligoe, gobnyan geuyue balek waki raja nyan dilee.
Banta Beuransah geuubah rupasgeuh lagee lutong.
Geugrop keunoe geugrop keudeh ancong bak kayee sampoe troh u meuligoe.
Di lheuen meuligoe, that jai ureueng ka meusah6 keunan.
Hana meusidroe pih nyang geuthee trok "lutong" nyang teungoh pajoh boh mamplam di sinan.
Putroe raja nyan geupeulheuh lom bungong bak jaroe gobnyan.
Bungong nyan sigra jipho uncong bak mamplam lheuh nyan jidong bak geulinyueng lutong nyan.
Neukalon! Bungong nyan ka jidong bak geulinyung lutong.
Meunyoe meunan lagee kaoi ulon, lutong nyan nyang jeut keu linto ulon.
Na padum trep lheueh nyan, tuan putroe geumeukawen ngon lutong nyan.
Rupari ban nam droe da putroe tulot nyan sabe geuhina rumoh tangga gobnyan, sabab geumeukawen ngon lutong.
Bah that meunan, putroe nyan teutap geugaseh keu linto gobnyan.
Bak saboh malam, lutong nyan jijak manoe bak saboh kulam.
Rupari Banta Beuransah nyang teungoh geupeulaku droe lagee lutong geumanoe bak teumpat nyang geupeugot ke adoe.
Banta Beuransah geuploh bajee lutong, geumanoe meusuka ria.
Hana geuthee le gobnyan meunyoe tuan putroe geulum gobnyan manoe.
Tuan putroe teukeujot raya, tahe meublek-blek mata geukalon sidroe aneuk muda nyang that leupah samlakoe rupageuh teugoh manoe bak kulam.
Baroe geuthee le tuan putroe meunyoe linto gobnyan kon lutong, tapi sidroe banta seudang.
Rupa lagee bintang timu, ceudah kon wayang.
Teugrak bak ate tuan putroe meujak som bajee lutong nyang ceupakek le linto gobnyan supaya jiteupeu le da gobnyan bak meuligoe sabab ka han ek geupeuteun le ceumeu'oh ban nam droe da nyan.
Bak siuroe, 'o watee seupot, teungoh putroe bungsu teunget, Banta Beuransah geujak u kulam manoe.
Rupari, Putroe Bungsu geupura-pura eh ngat geuteumeu jak lum linto manoe.
Teungoh lalee linto gobnyan manoe lam kulam nyan, geupeusom teuk bajee lutong nyang geupakek le linto gobnyan.
Watee lheueh geumanoe, meuhana teuk bajee le.
Geumita keudeh-keunoe, hana meurumpok cit, geukalon teuk peurumoh gobnyan hinan.
Soe nyang ka cok bajee lon?
Hana ulontuan teupeu.
Na padum trep geumeudawa hinan, teuma 'oh dudoe tuan putroe geumeungaku gobnyan nyang cok bajee nyan.
Takoh bajee nyoe keu padum boh bagi, lheueh nyan taromkeuh sibagi u lheuen meuligoe.
Eunteuk ngon izin Allah teuneukoh nyan jeuet keu manok ngon itek.
Gata rom lom sibagi nyang laen u mideuen, ngon izin Po teuneukoh nyan jeuet keu leumo ngon keubeu.
Putroe Bungsu geupateh peu nyang geupeugah le linto gobnyan.
Maken trep seumaken meutamah makmu udep awaknyan, sabab nyankeuh ka kaya lakoe-binoe nyan.
Bandua awaknyan geuudep lam seujahtra.
Rupari, ubena da Putroe Bungsu ceumuru ngon ku'eh keu adoe awaknyan.
Bandum awaknyan geumeu jak poh tuan putroe.
Bak siuroe, Banta Beuransah geujak u saboh nanggroe geujak mita meuneu'en keu peurumoh, Putroe Bungsu.
Banta Beuransah jilakee bantu bak sahbat, sidroe jen, geuyue peujeumeurang gobnyan u meurandeh laot apui.
Ban lami tr6h keunan, sigra geujak laju u rumoh Nek Ni.
Tapi, ngat meuteumeu meuneu'en nyan, Banta Beuransah harus geupeurumoh Nek Ni.
Meunankeuh geukisah awaknyan meunikah duwa.
Dudoe lheueh nyan, Banta Beuransah geuteume meuneu'en nyan.
Gopnyan meuteumeu puwoe nyan keu inong.
Sigohlom geuwoe, geujok saboh euncien keu Nek Ni, sibagoe tanda meunyoe gobnyan geubalek lom jak kalon Nek Ni.
Teuma Nek Ni geuamanat bak Banta Beuransah.
Bek sagai tabuka wadah meuneu'en nyan.
Lheueh nyan, Banta Beuransah geuwoe sira geume meuneu'en aneuk patong nyan.
'Oh watee geuleungo le da mandum meunyoe tuan putroe ka na meuneu'en aneuk patong, meutamah-tamah ceumuru awak nyan mandum.
Leumah reuncana neujak khianat keu Putroe Bungsu.
Geujok boh jambee keu adoe, tapi sigohlom nyan ka geupeutamong campli ngat geupajh le Banta Beuransah.
Teuntee paruigeuh nyan na lam masalah.
'Oh ka geuato reuncana bandum, geume teuk boh jambee nyan u rumoh Putroe Bungsu.
Putroe Bungsu hana teuchok ate meubacut pih keu boh jambee nyan.
'Oh watee geuwoe linto, geuhidang laju keu Banta Beuransah.
Ban lheueh geupajoh na meupadum boh, geurasa babah ka keueung.
Meubagoe cara awak nyan cuba, niet brok keu Putroe Bungsu ngon linto han tom na pre.
Kadang geujok peunajoh nyang meubahya, kadang na cit ngon cara geupeutamong jarom u meuyup tika eh Putroe Bungsu ngon Banta Beuransah.
Tapi, ngon tulong Po, hana meusaboh niet brok nyan pih nyang jeut peuceulaka Putroe Bungsu ngon linto.
'Oh ka abeh pike, ban mandum da nyan geukirem surat meuprang keu Banta Beuransah.
Bak akhe calitra, beureuthh prang syedara nyan.
Abeh keunuat bandum geupeuleueh, trok bak 'eleume gayep jiteubiet.
Geumeuprang ngon peudeueng ngon seunjata tajam laenjih.
Keuneulheueh Banta Beuransah meunang lam prang nyan.
Banta Beuransah ngon peurumoh lheueh nyan geuwoe u gampong ma.
'Oh wate troh keunan, rupari ma Banta Beuransah ka abeh umu.
'Oh lheueh geumeukawuri keu ma jih, Banta Beuransah geubalek lom deungon Putroe Bungsu u keurajeuen peurumoh jih nyan.
Akhejih, Banta Beuransah jeut keu raja.
Lam jaroe gobnyan, keurajeuen nyan that meugah han ek peusa, meusyuhu ban sigom donya.
Ubena rakyat sapeue kheuen, udep lam seujahtra ngon meubahgia.
Bak saboh seupot, si Tuah tahe jikalon Ayahjih meugamba.
Jitanyong le si Tuah, peu nyang neugamba, Ayah?
Nyo rumoh adat Aceh, geujaweub le Ayah.
Jameun, lage nyokeuh rumoh endatu ureung Aceh.
Si Tuah jitanyong, peu rumoh Chik lage nyan cit, jameun?
Neupeugah le Ayah, jameun bak  rumoh nyankeuh neutinggai ngon Abuchik Machik.
Teuma dudo, rumoh nyan tutong, kheun Ayah.
Rumoh nyan geupeudap ngon kaye, bubong pih dari on meuria makajih bagah tutong.
Si Tuah mantong hireun jih.
Jitanyong lom, peukeuh mantong na rumoh lage nyan lawet nyo?
Jino, ka jareung tateumeung rumoh meunan.
Tapi, jeut ta kalon bak Museum Aceh.
Ayah pih neupakat si Tuah keunan.
Ayah neupakat si Tuah jak kalon rumoh Aceh bak museum.
Troh bak museum, si Tuah teukeujot  jikalon rumoh Aceh teudong meugah that.
Ayah neupeugah bak si Tuah, nyokeuh rumoh Aceh nyan.
Rumoh panggong rayek, na rinyeun, na seuramo agam, ngon na seuramo inong.
Rumoh Aceh le tameh.
Biasajih, bintehjih pih geu-uke ngon curak bungong.
Ayah pih neupeuleumah tingkap rumoh Aceh nyang le nyan.
Na cit nyang nanjih tulak angen bak sago ateuh rumoh Aceh.
Mandum curak bak rumoh Aceh geu-uke that meusaneut le utoh wate nyan.
Rumoh Aceh pih na wareuna drojih. Na mirah, kuneng, ijo, itam, ngon puteh.
Si Tuah jitanyong lom, peu jameun ka na cet lage jino?
Wate nyan, gohlom na cet lage jino.
Jameun, cetjih geupeulaku dari alam, lage geutah bak kaye, on kaye, ngon boh kaye.
Wareuna mirah geupeugot dari on gaca, boh awe, on ranub, ngon boh pineung.
Wareuna kuneng dari kunyet, wareuna ijo dari on seuke, wareuna puteh dari gapu, ngon wareuna itam dari daweut noh.
Rumoh Aceh geupeudap manyang lage panggong.
Sabab jameun le binatang uteun jiimeurawoh, lage rimung, gajah, badeuk, ngon bui.
Lheuh jak kalon rumoh Aceh, si Tuah ngon Ayah jiwo ngon ate seunang.
Si Tuah that meugrit neuk peugah bak rakan-rakan bah uroe nyo.
Uro nyo uro makmeugang puasa.
Nek geupakat kamo jak blo sie u pasai Meugang.
Poh tujoh beungoh kamo ka troh u pasai. Lon, Ayah, Mak, Nek, ngon Dek Gam meuwet-wet ban saboh pasai ngon ate seunang.
Jai that ureung nyang meukat ngon jak blo sie keu makmeugang.
Ayah, neu-eu neuh! Ule keubeu nyan ube raya.
Nyan keuh, pakon Ayah ngon Mak meupakat Cut Kak ngon Dek Gam wo u Aceh makmeugang kali nyo, bah awak drokeuh jeut kakalon kiban hayeu wate karap puasa atawa uro raya bak gampong tanyo.
Makmeugang nyo kana yoh masa keurajeun Sultan Iskandar Muda.
Sampo jino manteng geupebut le ureung Aceh.
Jak, tamita sie leumo nyang got meugapah keu tatagun sie reuboh.
Cut Kak ngon Dek Gam seutot Nek mantong, beh.
Bah Mak ngon Ayah nyang blo alat.
Ban troh u rumoh, Mak laju geupeuteubit barang beulanja dan geupeuduk
di ateuh meh.
Le that alat dapu nyang geublo le Mak.
Lon ngon Dek Gam meupeurati cara Nek peusing sie keu geupeuget sie reuboh
Lheuh geupeusing, sie ngon gapah geurhah sampo gleh.
Lheuh nyan geupaso lam beulangong tanoh.
Pakon lam beulangong tanoh, Nek? Kon na beulangong beuso?
Tamagun ngon beulangong tanoh, rasa hana meu-ubah, be hana gadoh, lom pih leubeh alami.
Sira ngon i boh me keu peumangat ngon peugadoh be hanyi bak sie.
Meunyo hana boh me, boh kuyun pih jeut.
Lheuh nyan, Nek geupeugot alat tagun sie reuboh khas Aceh Rayek.
Cut Kak, tulong bot beulangong nyan bah Nek peuduk u dapu. Beuleuheun, beh.
Biasajih, meunyo le sie, Nek reuboh bak dapu kaye.
Aso sie-jih leubeh harom, lumpok pih bagah.
Go nyo sie-jih nit, tatagun bak komphor mantong, beh.
Apui dari kaye leubeh seuum nibak apui dari komphor.
Maken le tapaso kaye, maken rayek hu apuijih.
Tapi, meunyo tamagun ngon komphor hana itam punggong beulangong.
Beulangong geutop le Mak bah bek jitubit wap seuum.
Geupeugah le Mak, wap seuum nyankeuh nyang peumasak sie.
Maken krap teutop maken got.
Meunyo tamagun ngon beulangong tanoh trep bacut seuum.
Meunyo wate ka seuum, leupi pih trep.
Beulangong tanoh trep jikeubah seuum.
Bek mat-mat beulangong nyang di ateuh dapu, tutong jaro Dek Gam eunteuk.
Kalon keuno! Nyo siejih ka ubeut, kuahjih pih ka meube mangat.
Mangat that be, Cut Kak ka deuk, Mak.
Meunyo ka ju, ka jeut taple cuka jok.
Cuka nyo khas Aceh Rayek.
Nyokeuh resep rahasia sie reuboh jeut keu lumpok ngon mangat that
Ayah troh u dapu lheuh geutube sie reuboh nyang mangat.
Lon ngon Dek Gam bantu Mak peuidang sie reuboh bak meh.
Kamo pajoh bu cot uro kuran that.
Dek Gam galak that sie reuboh.
Lon pih galak, lon galak rasa keueung meujampu masam.
Alhamdulillah Tuhanku Rabbi, tuhanku gani sifeuet lon puja, deungon ilham hate nurani, beu ek Allah bri neupeutroh pinta.
Deungon mukjizat Muhammad Nabi, beu roh lon rawi karangan raja, deungon beureukat Meukah Madinah, deungon apuah bandum eelia.
Deungon keuramat hijer aswad, deungon beureukat bandum ulama, kareuna ulon han jeuet seumurat, hate han mangat jaroe meugumpa.
Dak keunong harah han keunong pakhok, han ek meusantok bungong lon rika, adat jeuet lon sok han keunong lon rok, han keunong pakhok ulon meurika.
Gunong nyang manyang kareueng meutajok, di dalam pawok aneuk kleueng tapa, kareuna sabab hate lon brok, han ek meupakhok lon karang haba.
Peue lom lon pike hate han teutap, kareuna sabab hana beulanja, hutang geutunggee sangat meukarat, hana meung siat pih nyang na reuda.
Mata lon seupot geulunyueng tuloe, kareuna kamoe sangat that tuha, gaseh syeedara keu ulon sidroe, akan ulon nyoe ureueng nyang hina.
Pasi Meunaro geulumbang meutak, pasi Lhok Bugak geulumbang tuha, kareuna ulon hate that rusak, tamse beuruak gadoh lam paya.
Gunong gle jungko batee meudolang, di gunong Pisang kubu eelia, han pat lon kheun droe sabab meudagang, hana soe sayang hana syeedara.
Ulon nyoe mise cicem teureubang, u gunong hitam jikeumeung gisa, sigala nanggroe mita makanan, meunan lon tuan wahe adekda.
Gunong Cut Putu na batee mirah, Gunong Seulawah tanoh ceumpala, habeh ulon jak jeueb-jeueb dairah, nyang na meung susah didalam dada.
Gampong Lam Ujong geupula bungong, sinyak koh reunong cabeueng meureuya, timu ngon barat baroh ngon tunong, hana soe tanyong kamoe that hina.
Di gob pih na gasien meuseukin, kon lagee ulon hana sapeue na, nyankeuh sabab ulon hinaan, di lon bak rakan kureueng meulia.
Bak lon duek-duek lon poh beurakah, roh ulon peugah calitra raja, oh geudeungo le ureueng nanggroe, bak lonteuh nyoe geuyue meurika.
Ulon kheun han jeuet han geutem pakoe, geuyue bak kamoe keunarang bunga, teuma oh lheueh nyan ulonteuh karang, meuyub ngon manyang ulonteuh kira.
Kureueng meupakhok meuantok kalam, sabab lon tuan ileumee hana, daweuet pih pucat keureutah pih brok, kalam pureh jok padum na rupa.
Lon keumeung jak bloe beulanja lon tan, geubri le rakan sidroe nyang hawa, oh na keureutah lon cok ngon kalam, lon cu oh tajam pureh jok tuha.
Keupeue adek jroh keureutah puteh, kalam beureuteh hana got rupa, teutapi lon kheun han meuho salah, daweuet keureutah ngon ureueng rika.
Tameung kheun puteh pih hana teuntee, takheun keulabee pih hana rupa, teuduck haba nyoe dilee sikeujab, nyang po hikayat ulon calitra.
Dalam mukim Lhong gampong Lam Juhang, teungku abdurrahman nyang po calitra, sinankeuh teumpat daerah makam, nyampang bak nyampang na gob pareksa.
Oh noe keuh habeh haba khuteubah, panyang sileupah han ek takira, lon peuduek oh noe nyoe saboh kisah, jinoe lon peugah laen calitra.
Karangan baro ulonteuh peugah, beuna ngon salah ulon peuhaba, tatot naleueng tutong keureuleh, haba ka habeh laen lon mula.
AMMA BAKDU adoe boh hate, jinoe lon rawi aceh kafe prang, masa sulotan muhammad daud, hana lon seubut nama di uram.
Pada masa nyan raja that ade, hana ngon sabe hukom that seunang, meuneukat murah raja that ade, are pih sabe nibak timbangan.
Sigeunap uroe kapai jiteuka, jak meuniaga nanggroe sulotan, ureueng cina ngon kapai bumboe, barangri uroe troh kapai dagang.
Nanggroe Aceh di Kutaraja, keunoe u daya nanggroe keuluang, hingga meusyeuhu sigala raja, troh u ierupa nama meuguncang.
Teuma teupike Raja Beulanda, pulo sumatra lon keumeung jak prang, meunan ka leumah di dalam dada, raja beulanda jiek guransang.
Jipeuduek pakat ngon balatandra, pulo sumatra jikheundak guncang, raja koning masa nyan raja, sangat that kha hana ngon lawan.
Oh sare habeh bandum meusapat, masa nyan deelat phon buka kalam, geutanyoe bandum jinoe tamuprang, pakri ban padan dum sikalian.
Bangsa Reusiden ka dengon Uboh, tatimang bak jroh haba lontuan, jinoe tajak u kutaraja, rakyat taba deungon seureusan.
Padum na rakyat nyang na kuasa, cuba takira wahe kapitan, teuma jiseuot sabda bak raja, limong ribee sa sidadu sajan, teuma oh lheueh nyan laen takira, tame ngon tandra meuribee kuyan.
Habeh pakat ureueng beulanda, aceh sumatra ulon karangan, keu ureueng aceh ulon calitra, tango syeedara ulon peugah ban.
Bandum ka seb alat sinyata, geupreh beulanda pajan troh datang, abdul risyad nyang peugah haba, ayat neubaca peureuman tuhan.
Nyankeuh he po bak tapike, peureuman rabbi hana reuda, sibarangkasoe jak prang sabi, dudoe tuhan bri balah syeuruga.
Dalam syeuruga nekmat han sakri, budiadari geubri keu gata, budiadari tadeungo lon kheun, na tamse buleuen limpah cuaca.
Mise ceureumen kulet dibadan, soe-soe nyang pandang silala mata, watee geutanyoe tamasok lam prang, bandum gata nyan lam syeuruga.
Rata bak jaroe deungon bee-beewan, bandum neupeutron dalam syeuruga, ureueng nyang syahid dalam prang sabi, budiadari keunan troh teuka.
Seureuta deungon meurungkhom-rungkhom, han jeuet takalon meutarek hila, deungon peukayan bandum bak asoe, han peue peurunoe aneuk syeuruga.
Nyankeuh he po ulon peurunoe, bandum geutanyoe soe nyang hawa, haba ulon nyoe bukon beurakah, lam kitab allah ulon cok rika.
Soe nyang han pateh peureuman Allah, dudoe neukeubah dalam neuraka, ureueng nyang syahid dalam prang sabi, ureueng nyang han le keunong pareksa.
Tamong syeuruga ngon seunang hate, hana le titi ngon padang mahsya, barangkasoe jilawan kafe, ngon suka hate masok syeuruga.
Laen nibak nyan han ek lon peugah, karonya allah azza wa jalla, soe nyang muprang kareuna allah, bek ube drah kareuna donya.
Ngon seunang hate talawan sitree, ikot panghulee deungo rabbana, teuma jiseuot sigala rakyat, bandum mupakat geusyik panglima.
Uleebalang lhee jinoe lon peugah, adoe meutuah lon seubut nama, di dua ploh nam na teuku cut oh, di teungoh lhee ploh syeh ulama.
Dua ploh dua Panglima Polem, nyang peuek peutren duli baginda, uleebalang lhee nyang seuon titah, bube peuneugah hana meutuka.
Meunyo ngon kafe asoe jahannam, bandum talawan cut deungon raja, uleebalang lhee jinoe mupakat, abdul risyad nyang jaweueb haba.
Jinoe geutanyoe jadeh tamuprang, bandum sibarang tapeuget kuta, tacok beulanja sigala nanggroe, ladom sikatoe ladom sibara.
Bak inong balee tacok sigupang, sianeuk deureuham nyang ladom pih na, cukop beulanja bandum sinaroe, geupeuget jinoe kuta kuala.
Oh habeh leungka kuta Reuntang, ngon kuta dalam bandum simua, teuma oh lheueh nyan bandum jiriwang, dum sibarang habeh jigisa.
Uleebalang lhee droe nyang bri atoran, jinoe tariwang u rumoh tangga, aneuk peurumoh tajak peuteuntee, bak keunong lagee tapeugah haba.
Oh lheueh nyan teuma rakyat jiriwang, bandum pulang u rumoh tangga, oh ban sare troh geuwoe u gampong, yoh nyan meukalam geupeugah haba.
Tadeungo he judo badan, gaki ngon tangan lon taboh gaca, ulon jinoe lon jak u pasi, lon lawan kafe asoe neuraka.
Watee na tuah he judo badan, lon teumeung riwang adoe bak gata, jakalee han he bungong riwat, uroe akherat tameungieng mata.
Wasiet ulon adoe meutuah, nyang teugah allah bek takeureuja, bek tapubuet nyang teugah tuhan, tameukawen bandum teuh rata.
Paleuet talinteueng uroe ngon malam, beue ek lon riwang woe bak gata, keu lon hai adoe bek le taingat, keudeh meusapat u padang mahsya.
Meung tan tapubuet nyang teugah Allah, sideh lon preh kah bak krueng kalkausa, oh ban jideungo sabda bak lakoe, dum ureueng binoe tijoh ie mata.
Titek ie mata ile bak hidong, ho lon jak lon he ya rabbana, lom ngon aneuk na dua boh, peue jipajoh oh hana gata.
Ulon he judo ulon jak sajan, bah le talawan kafe beulanda, teuma geuseuot le ureueng agam, bah ulon tuan dilee lon cuba.
Talakee doa uroe ngon malam, beuek lon lawan asoe neuraka, beu troh ulon woe bak gata intan, ngon tulong tuhan nyang bri kuasa.
Di ureueng binoe hana le kalam, teutap sinan hana le haba, cukop saree dum sikeulian, gaki ngon tangan ka geuboh gaca.
Na tujoh uroe teutap digampong, teuma lom geutron u kutaraja, masa nyan jitron rakyat ka hitam, dalam blang padang peunoh simua.
Han ek soe peugah laksa ngon ribee, uleebalang lhee nyang boh dapeuta, oh sare troh bandum meusapat, abdul risyad nyang buka haba.
Pakat bentara deungon keumangan, seureuta sajan rakyat meulaksa, abdul risyad lom neumeukalan, peureuman tuhan lom ka neubaca.
Wa ma qadrun laha haqqa qadrihi, peureuman rabbi oh nan saja, qala qada bandum bak tuhan, geutanyoe insan bandum teurima.
Nyoe ulon peugah sigala rakan, watee talawan bek pura-pura, udep ngon mate ka grak bak tuhan, nyang bri beukasan allah taala.
Masa panghulee Nabi Muhammad, neusuroh umat tamong agama, soe nyang han ikot masa nyan neuprang, mise meulawan ngon raja jaba.
Meunan geutanyoe jinoe tamuprang, ikot janjongan deungon ambia, habeh ngon pakat cukop ngon padan, yoh nyan neusalen bandum panglima.
Geubri peudeueng ngon seunampang, laen nibak nyan bajee ngon ija, ladom geubri siluweue aceh, pangkat nyang leubeh siluweue sutra.
Geubri ngon bajee sukaleuet mirah, bukon le gagah bak prang geungaza, teuma geubri deungon seunampang, ban lakuan geusyik panglima.
Ladom geubri beude mupatok, ladom geujoh keumurah raya, ladom geubri beude meudapu, ban nyang laku seunalen raja.
Oh sare hase dum sikeulian, pada masa nyan teubiet kuala, limong droe ureueng utoh teumimbak, bak nyang geutakat hana meuriba.
Nama nyang sidroe Tok geusyik Balon, keudua geukheun tok pang po kaha, teuma nyang keu lhee panglima ahmad, teuma nyang keupeuet teungku nyak musa.
Teuma keulimong Tok geusyik Meugat, bak nyang geutakat hana meuriba, lagi beurani meutamah kuat, hana meung bacut nyang na gli-geunta.
Sigala kuta jinoe ka sarat, ka peunoh rakyat deungon panglima, ureueng iseulam lon peuduek siat, ulon riwayat kafe beulanda.
AMMA BAKDU wahe boh hate, keu ureueng kafe ulon calitra, raja kuning teuma tanyong kri, sidroe yahudi jiboh panita.
Lagi alem hana ngon lawan, bak undang-undang hana meuriba, khueng deungon ujeuen habeh jituban, utoh that jifam surat kutika.
Bandum keureunen seureuta jeundran, laen nibak nyan han ek takira, oh sare habeh bandum meusapat, raja mupakat deungon panita.
Padum na kapai meu beurangkat, padum na rakyat sidadu taba, tuan panita jinoe jipeugah, kapai sireutoh tuanku taba.
Teuma oh lheueh nyan laen taingat, taba ngon rakyat limong ribee sa, cukop ngon pike sabe ngon pakat, yoh nyan beurangkat raja beulanda.
Uroe tujoh blah bak buleuen Muharam, yoh nyan beurjalan raja beulanda, uroe seunanyan jitot meuriam, meunan surohan nibak panita.
Oh sare meusu bandum meuriam, lagee ka karam nanggroe ierupa, uroe teungoh cot cuaca padam, asab meuriam ngon asab lila.
Peunoh ngon rakyat didalam kapai, jikheundak jak prang pulo sumatra, jitarek saoh jicok keumudoe, jeumeurang jinoe lam laot raya.
Na peuet blah malam ka deungon uroe, oh jicre nanggroe banda ierupa, didalam laot bicah geulumbang, takalon tihang tamse bak nala.
Nyang ladom puteh nyang ladom hitam, meukawan-kawan lam laot raya, kuneng ngon ijo jitarek alam, takalon bangon mirah simua.
Na peuet blah uroe ka deungon malam, sampe he tuan u pulo ruja, ladom jijak u nanggroe ambon, nyang ladom jitron u babah rawa.
Ladom jijak u Banyuwangi, ladom titi u krueng lanja, ladom jijak u nanggroe bandong, ladom jitron pulo makasar.
Ladom pioh nanggroe Seumarang, ladom tuan u surabaya, teuma nyang ladom nanggroe beutawi, jikheundak titi pulo sumatra.
Umu lhee uroe sinan jipioh, jitarek saoh nyang ka jibungka, takalon jijak kapai sireutoh, takalon jibloh lam laot raya.
Ladom jiteuka u Beungkulu, ladom he teungku u nanggroe guha, jiminah sinan keunong u padang, ka rab troh datang u kutaraja.
Jiminah sinan keunoe Lhok Aceh, nyoe baro jadeh keumeung jeuet bahya, ladom tamong ret aroh cut, ladom sujud ret aroh raja.
Bandum dalam lhok kapai meutabu, hana jeuet taeu rame lagoena, kapai ka peunoh didalam laot, tihan ka seupot bagoe bak nala.
Jilhom ngon sach jipeh ngon geundrang, le that macam kafe ceulaka, ureueng iseulam teuma mupakat, abdul risyad nyang peugah haba.
Wahe syeedara sigala tuan, pioh he rakan goh na kutika, oh neungo narit abdul risyad, sigala rakyat asoe meugeumpa.
Uleebalang lhee jinoe mupakat, seureuta rakyat deungon panglima, uroe seulasa oh poh dua blah, masa nyan leumah keunong kutika.
Tok Geusyik Balon nyang pasang nubat, kalam beureukat bak ureueng tuha, seureuta deungon meuucap syahdat, pujoe hadarat tuhan nyang asa.
Neumat ngon tunam neupasang nubat, bak nyang geutakat hana meuriba, seureuta neukheun deungon bismillah, wahe ya allah neutulong hamba.
Droe neuh sidroe nyang eu nyang papah, kaphe beudeuah neubri bak pana, oh neupeulheueh raja meuriam, jikoh le tihang kapai beulanda.
Teuma geupeulheueh lada sicupak, suara meusak lam awan miga, teuma geupeulheueh ngon putroe ijo, tihang teupuro kapai beulanda.
Sigala rakyat meungucap syuko, azzal ghafuru neutulong hamba, sideh di laot meuriam jitot, suara leusoh lam awan miga.
Aneuk meuriam tamse ujeuen toh, han tom le tangkoh bandua tandra, sinan didarat pih hana teudoh, takalon geucoh meuriam lila.
Hana teudoh uroe ngon malam, masa nyan ka prang ya sale ala, beude dilaot pih hana reunggang, bumoe meuguncang meugisa-gisa.
Nyang didarat pih hana teudoh, tamse guroh meunan upama, mate kafe han ek soe peugah, malingkan allah nyang thee sibeuna.
Eungkot dilaot mangat that hate, teuka raseuki allah karonya, ie dalam labt ka habeh ceukoe, yee deungon paroe jimeukeureuja.
Ureueng Iseulam bandum seulamat, adat na syahid sidroe ngon dua, bak uroe tujoh ureueng nyang muprang, dua boh karam kapai beulanda.
Panglima Ahmad ngon Datok Balon, seureuta deungon teungku nyak musa, yoh nyan neupeulheueh lada sicupak, boh ka jilantak ateueh beulanda.
Nibak keumudoe yoh nyan neutimbak, masa nyan rusak kapai beulanda, kapai sireutoh meuhayak-hayak, oh ban neutimbak le teungku musa.
Teuma neumarit Abdul Risyad, peuingat rakyat bandum simua, meuucap zike bek teudoh-teudoh, ngon tapoh musoh asoe neuraka.
Tapujoe Allah deungon Muhammad, beuek seulamat rakyat lam donya, laqad ja akum bek reunggang-reunggang, tapujoe tuhan nyang bri kuasa.
Tok Geusyik Bugeh nyan jira hitam, neumat ngon tunam neutimbak meujra, oh ban jimeusu nyan jira hitam, udalam awan jibaplueng taga.
Kapai Beulanda meulinggang-linggang, keunong seunampang bak ureueng tuha, nyang didarat pih hana teudoh, boh beureutoh ube-be raga.
Hana sinyawong nyang na jipioh, hana teudoh meung sikleb mata, jinoe didarat pih han peue peugah, subhanallah han ek soe kira.
Masa nyan kafe na meunyum ugah, rakyat bahrullah hate ka liya, masa nyan kafe meunyum teumakot, yoh nyan jisurot u pulo bunta.
Bentara peukan teuma kheun meunoe, pakon kaboh droe asoe neuraka, pakon han kaek bak troh u sagoe, pakon kaboh droe u pulo bunta.
Ladom ulikot pulo Lampuyang, nyang le that kapai u pulo bunta, ladom lam aroh pulo tamuprang, bandum ka jitron u laot raya.
Muwoe kisah ureueng Iseulam, dum sikeulian didalam kuta, oh troh bak watee bandum seumbahyang, agama tuhan hana neulupa.
Umu lhee uroe prang ka teudoh, kafe jipiyoh dilaot raya, hingga sampoe bak uroe tujoh, lom meugucoh leubeh bak nyang ka.
Jipeulheueh beude na tamse guroh, boh beureutoh sagoe beulanda, ureueng iseulam pih hana pioh, takalon geucoh raja peunawa.
Rakyat that rame tunong ngon baroh, wahe teungku beh hana ngon peusa, tok geusyik balon pasang meuriam, aneuk didalam ube-be raga.
Teuma neupasang geumpa tujoh, kafe lam aroh le that binasa, sigala eungkot bandum keunan troh, u dalam aroh raseuki ka na.
Di laot darat hana soe piyoh, masalan guroh geulanteue teuka, lada sicupak lon ka beureutoh, na dua reutoh kafe binasa.
Maken that beungeh sirimueng pajoh, na tamse guroh jipeulheueh lila, teungku nyak musa yoh nyan teumimbak, tok geusyik batak yoh nyan meuhaba.
Oh ban meukeutum taleungo lantak, tok geusyik batak yoh nyan meuhaba, sabab neukalon kafe le rusak, tok geusyik batak beurakah buta.
Nyan na karasa he geulanteue tak, peue han kapeusak babah kuala, na mangat katheun boh beude seudoe, mangat habeh troe eungkot simua.
Mangat ka tukri laba ngon rugoe, keunoe tapeutoe he buya seuba, sigo neupeulheueh sigeumpa tujoh, na dua reutoh kafe binasa.
Masa nyan beude that meugeurupoh, laot pih tangkoh darat pih gura, ureueng iseulam sidroe tan ugah, kafe beudeuah le that binasa.
Ie nyang puteh di teungoh aroh, eungkot pumajoh bandum simua, ureueng iseulam bandum that sunggoh, hana geupiyoh beude geumeujra.
Putroe ijo yoh nyan neupasang, neumat ngon tunam le teungku musa, suara leusoh u dalam awan, dua boh karam sigo neumeujra.
Rakyat dum mate oh beukah kapai, ladom tinggai dalam ie raya, eungkot jiteuka meuribee reutoh, jijak pajoh kafe beulanda.
Masa nyan eungkot lakee bak Tuhan, ureueng iseulam neubri sijahtra, meuriam kafe yoh nyan jikarat, habeh teubapot sigala junga.
Boh beureutoh meuikot-ikot, takalon ka srot bube-be raga, bit pih meunan sidroe tan hayut, hana teumakot meung bube seuma.
Meuucap zike deungon seulaweuet, neupujoe makbut tuhan nyang asa, beude meuriam pih hana teudoh, takalon keuh lheueh meutimpa-timpa.
Kafe Beulanda pih hana lawan, takalon macam beude jimeujra, oh seupot donya jibeudoh asap, laot ngon darat sabe that tandra.
Sideh meuleugum sinoe meulungkop, takalon keuh meuk jipo lam hawa, hana teumakot sigala rakyat, sabab that kuat jalan agama.
Ngon tulong Allah meulimpah kudrat, neubri seulamat sigala hamba, teuma neumarit abdul risyad, teungku neumarit ngon rakyat dum na.
Geutanyoe bandum jinoe takarat, leupah that meugriet kafe ceulaka, tujoh boh kapai nyang ka meulungkak, kuasa hon hak tuhan nyang asa.
Tujoh boh kapai masa nyan karam, ureueng iseulam sangat guranta, tango lon peugah kafe nyang karam, ladom pawoh cang ladom yee seuba.
Tok Geusyik Balon neumat ngon tunam, seureuta sajan teungku nyak musa, tok geusyik bugeh ngon geusyik ahmad, masa nyan neumat tunam neumeujra.
Teuma neubeudoh Tok Geusyik Batak, bak nyang neutimbak hana meuriba, oh ban sare lheueh lada sicupak, bandum meuhayak kapai beulanda.
Kapai sireutoh tujoh nyang ka lham, kuasa tuhan azza wa jalla, yoh nyan jisurot u laot hitam, ureueng iseulam sangat guranta.
Hana meung saboh tinggai disinan, habeh jiulang u laot raya, umu lhee buleuen sinan jimuprang, teuma jiriwang nanggroe ierupa.
Hana meung saboh tinggai disinan, bandum jiriwang habeh jigisa, muwoe kisah ureueng iseulam, oh leupah riwang kafe cilaka.
Sigala rakyat hate that seunang, uroe ngon malam hate that suka, hana neupioh baca kuruan, lakee bak tuhan beugadoh bala.
Muhammad Daud nama sulotan, pada masa nyan teubiet kuala, deungon peudana meuntroe azimat, laen nyang rakyat limong ploh dua.
Ili u pasi jak kalon rakyat, neubri horeumat salen panglima, rakyat panglima ngon uleebalang, dan sikeulian neusalen rata.
Oh ban leumah geueu sulotan, ceupeh canang prang deungon nugara, masa nyan rakyat teudon, meureuntang, ya nyan meukalam syiah ulama.
Jaroe siploh yoh nyan meulayang, ampon jonjongan ngon haram meulia, kafe hana le habeh jiriwang, ureueng iseulam tulong rabbana.
Tujoh boh kapai tuanku nyang lham, rakyat di dalam habeh yee seuba, teuma tron sabda nibak sulotan, yoh nyan meukalam meukuta donya.
Insya Allah ngon tulong Tuhan, geutanyoe bandum bek reuya-reuya, lheueh nyan neusalen sigala rakyat, ban nyang babat geusyik panglima.
Yoh nyan meusabda meukuta deelat, sigala rakyat dum geuyue gisa, tinggai disinan nyang ladom rakyat, sajan po meugat soe jaga-jaga.
Umu lhee uroe neuwoe u teumpat, keunoe meusapat kuta kuala, ureueng disinan jiwoe u teumpat, meunan he sabat bak geucalitra.
Ureueng Iseulam lon peuduek siat, ulon riwayat kafe nyang gisa, jitarek saoh lingkang taloe klat, yoh nyan teurangkat nanggroe ierupa.
Hana jipiyoh uroe ngon malam, peujam daratan ka saffan-saffa, dua ploh uroe dua ploh malam, sampoe he tuan nanggroe ierupa.
Oh sare leumah kapai jiriwang, dum sikeulian jak ampeueng tandra, lheueh nyan jiteumpoh teuma u darat, yoh nyan rame that rakyat beulanda.
Oh malam uroe jimeuduek pakat, jimeusyeewarat jitanyong haba, di raja kuning yoh nyan meukalam, pakri ban bangon pulo sumatra.
Keurunen Uboh yoh nyan meukalam, tuanku ampon kon pura-pura, pulo sumatra baro lon riwang, kon wayang-wayang he po meukuta.
Tujoh boh kapai tuanku ka lham, keunong meuriam ureueng sumatra, meung hana meukri han ek talawan, bukon le tungang ureueng sumatra.
Raja Kuning jinoe meukalam, jimeuhei yoh nyan deungon panita, tuan panita jinoe jipeugah, pakri tailah aceh sumatra.
Teungku Yahudi disinan sajan, tango lon kheun ban lakuan rupa, bula mata badan seureuloe, takalon bagoe kon manusia.
Janggot jih raya na bube eumpang, boh hidong panjang na bube raga, kalam bak raja yoh nyan jiseuot, jaroe jibeuot ateueh jeumala.
Ampon tuanku raja nyang meugah, ulon meutanggoh siuroe dua, umu lhee uroe tuanku lon fam, lon undang-undang ulon pareksa.
Oh troh tanggoh tuanku ampon, teuma ulon kheun sibarang haba, raja seuot hana salah, ban peurintah teungku bak gata.
Panita Yahudi yoh nyan jiriwang, pada masa nyan jimasok tapa, surat jipeuduek di keue hadapan, yoh nyan jipandang surat keutika.
Habeh jikalon bandum lam surat, laot ngon darat bandum simua, bak kayee lam gle habeh jibileueng, bak bumoe naleueng habeh jikira.
Buleuen ngon bintang habeh jiireng, khueng deungon ujeuen ka meuoh hingga, teuma jiteubiet dalam tapaan, pada masa nyan jideelat raja.
Oh sare troh yub peudana seumbah, jaroe dua blah ateueh jeumala, ampon tuanku syahi beudeelat, tuah raya that aceh sumatra.
Sibak bak kayee diteungoh alam, tuah disinan he po meukuta, lom dua krak treuk raja meuriam, meung ek gadoh nyan talo ngon kuta.
Raja Kuning jiseuot meunoe, bak le bagoe ilah tamita, tamita ilah ret taprang nanggroe, laba ngon rugoe bek that takira.
Teungku Panita lom neukheun meunoe, seureuta jaroe ateueh jeumala, teutapi talo sikarang jinoe, oh akhe dudoe jiharo-hara.
Meuteumee susah akhe komdian, jiteuka jeupang pulo sumatra, bandum seudadu deungon seureusan, dum sikalian ngon tuan beusa.
Habeh jirante inong ngon agam, jiboh lam panggang kawom beulanda, sukee ambon deungon meunado, meunan cit laku ji azeueb seksa.
Di ureueng Jawa hana peue daleh, ngon ureueng aceh jimeusyeedara, nyang get tuanku jinoe bek taprang, kon wayang-wayang aceh sumatra.
Oh ban jideungo habaran meunan, mirah padam jipeu ek bisa, jiseuot sikrak haba yahudi, bek tapeukeuji raja beulanda.
Kon lon peu keuji meukuta nanggroe, laba ngon rugoe ulon peu haba, raja kuning beungeh hana ban, jicok seunampang jipoh panita.
Yoh nyan Panita meungucap syahdat, malaikat maot keunan troh teuka, panita mate pada masa nyan, karonya tuhan asoe syeuruga.
AMMA BAKDU lon peuduek kisah, jinoe lon peugah laen lakuan, raja kuning rakyat dum jikrah, subhanallah ayo he rakan.
Sigala rakyat rame that teuka, nanggroe lerupa meuguncang-guncang, bangsa leteunan han ek soe kira, nyang le that teuka bangsa komandan.
Kawom raseuden nyan deungon Uboh, bandum habeh troh keunan u dalam, laen nibak nyan han ek soe peugah, adoe meutuah meukawan-kawan.
Oh sare troh keunan meusapat, yoh nyan mupakat dum sikeulian, na sidroe sinan nyang ureueng arab, nama geuh leungkap abdur rahman.
Nama Habib meunan geupeugah, adoe meutuah bijak han lawan, abdur rahman yoh nyan neuseuot, jaroe jibeuot meulayang-layang.
Ulon tuanku neuba u Aceh, mangat ulon koh kayee geulumpang, neubri ngon rakan tuanku dua, oh troh bak raja tayue iseulam.
Supaya harap raja meukuta, lam pusat lila neuyue boh labang, raja kuning jideungo haba, mangat that rika bak jiboh padan.
Tujoh blah buleuen kamoe meung bungka, lheueh nyan neuteuka meukuta alam, cukop sabe pike ngon haba, raja beulanda yoh nyan meukalam.
Meung ka meunan tapeugah haba, nyoe keuh gata nyang koh geulumpang, lon bri ngon gaji ban lhee droe gata, dua reutoh rupia dalam sibulan.
Tamita lagee tatipee daya, daya upaya dum sikeulian, jinoe lon peugah teuma di gata, oh troh bak raja tajak iseulam.
Kutika teuma dalam prang raya, lam pusat lila tapasoe labang, abdurrahman meunan meuhaba, padahai masa aceh kafe prang.
Raja Kuning yoh nyan meuhaba, jiyue bungka saboh kapai prang, oh ban jicre nanggroe ierupa, laot raya ka jijeumeurang.
Uroe ngon malam peulayeue behtra, u kutaraja jinoe ka datang, ureueng nyan ihee droe lon peugah teuma, nyang dipeurtama abdurrahman.
Panglima Reubee nama Nyang dua, nyang keu lhee teuma nyan keuh pang tibang, kapai pih ka troh u pulo ruja, aceh sumatra jinoe ka datang.
Habib jikeubah di Ujongpuneu, nyang dua geukheun kuala tibang, oh lheueh jikeubah ureueng nyan ihee droe, di jih ka jiwoe kapai jiriwang.
Lon peuduek kisah keu kapai gisa, ureueng nyang tiga ulon karangan, untong di habib ulon calitra, tango syeedara ulon karangan.
Beungoh ngon uroe teubiet ngon faja, neukalon rupa ureueng nanggroe nyan, kupiah puteh seureuban sutra, mise eelia takalon macam.
Sinan teuduek yub kayee raya, susah lagoena han jeuet meukalam, di ureueng aceh marit basa droe, nyang na meung jaroe meulayang-layang.
Bandua si hana jeuet basa, teuma meuhaba ureueng nanggroe nyan, seureuta geutanyoe pane ban teuka, dilee nyang ka han tom lon pandang.
Sideh dilanget ulon ban teuka, ka darohaka ulon bak syeetan, jaroe ubak pruet peugah deuk raya, raseuki hana ka padum malam.
Teuma ureueng nyan sinan neugisa, ubak peutua neujak peugah ban, oh ban meuteumeung ngon teungku sagoe, seureuta jaroe neupeugah rantam.
Ampon he teungku guree di kamoe, jeh pat na sidroe eelia tuha, teutapi bacut hana jeuet basa, pakri ban daya ret tameukalam.
Seureuban puteh kupiah sutra, raseuki hana ka padum malam, teuma di teungku susah han bagoe, sinan na sidroe teungku usman.
Kareuna gob nyan bandum jeuet basa, neukheun le sigra keunoe yue datang, teuma oh lheueh nyan jijak le sigra, bak rumoh tangga teungku usman.
Oh ban sare troh bak Teungku Sagoe, ka jihareutoe sigala macam, teungku usman neubeudoh jinoe, bak teungku sagoe jinoe sikarang.
Lheueh nyan beudoh ureueng nyoe tiga, ubak eelia jinoe ka datang, oh ban sare troh jimubri saleuem, salam alaikum he ureueng datang.
Seureuta deungon jaroe jibeuot, teuma jijaweueb alaikum salam, teungku neumarit ngon basa arab, neutanyong pat pane ban datang.
Teuma jiseuot ban tron di langet, suroh hadarat keunoe lon datang, teutap dum nan hana le haba, teuma neugisa sajan ureueng nyan.
Oh ban sare troh ubak meunasah, sinan neukeubah uroe ngon malam, geubri kanduri deungon seudeukah, peue nyan na mudah karonya tuhan.
Oh seupot uroe jiteuka sinja, bang pih raya hana ngon lawan, suloh nyang akhe rateb that sunggoh, bak talo aceh meunan pintaan.
Ureueng Iseulam hate that suka, ka na eelia neubri le tuhan, teuma oh lheueh nyan na padum masa, meuthee bak raja keudeh u dalam.
Basa pih ka jeuet pada masa nyan, teungku usman sunggoh ajaran, oh ban meuthee keudeh bak raja, teuma neuyue ba ubak sulotan.
Eelia Tuhan yoh nyan ka neuba, ubak meukuta raja pilehan, oh ban sare troh hadapan raja, jinoe pareksa pane nyan datang.
Pat bu nanggroe peue saleh bangsa, peue saleh teuma nyang geurasi nan, teuma jiseuot said meukuta, ulon ban teuka di langet manyang.
Ulon gampong di nanggroe Mekkah, rasulullah bangsa lon tuan, ulon bangsa saidina ali, nama geurasi habib abdurrahman.
Ulon tron keunoe karonya Rabbi, meukuta duli neuyue peutimang, sabab nanggroe jiprang di kafe, meung hana meukri han ek talawan.
Bak masa kerajaan Raja Pase, na dua dröe aneuk keumeue bak keluarga Musa.
Bak saboh Gampôeng nyang hana jeu'öh utunong keuraja'an Samudra pase.
Nyang tuha Rustam, adèk jih nan Ruslan.
Ban dua aneuk nyan cukôp hie lagèe pineueng geuplah dua.
Ban dua jih saban-saban göt rupa, akai, ngon jeumöt bak beukeureuja.
Bandua jih gethat na jeumöt ngon seumatéh, pue nyang geu peugah, geu meuyu lé mi "mak" di rumoh.
Rustam ngon adèk Ruslan ji jak tak bulée ateueng, "naléueng bak ateueng blang" ngon jiböh naleueng bak padé.
Lagèe nyan keuh sabé tip uroe Ruslan ngon Rustam bantu mi u blang.
Nurhamidah memang gohlom pernah ji peugah haba ngon si Rustam, pada hai abang ngon adèk lagèe pineueng geuplah dua, hana meubeda meu bacut pih.
Pulom lakoe jih sama tari, sama jeumöt, ngon sama akai göt ngon si Ruslan.
Bacut deumi bacut, Nurhamidah meu teurimöng tugah-tugah di rumoh bak mak tuan, tagun bu, seumeurah, peugléh rumoh.
Tip uröe sabee abang ngon adèk jak ublang, jak mita nafkah.
Seupôt uröe awak nyan dua barô ji wöe di blang.
Nurhamidah ji duk di sampéng Ruslan, lheuh ji bôh bu lam pingan si Ruslan.
Bak masa dilèe na sidroe aneuk agam nyan baroc na umu dua blah thôn.
Cuma nyan jeuet, ji duk-duk mantöng bak saboh teumpat, jiprèh soe nyang tém gaséh bri bantuan makanan bak ureueng laén.
Lé ureueng nyang meu ganggab syahkubat aneuk nyang ajayeh.
Cuma nyan keu nyan, nyang jeuet ji peugöt sambel ji duk-duk.
Hana trép jih kajeuet ji meu pusu nyang lihai, hana peureunah gagal ji pusu bak sasaran, adakpih nyang jipusu bak teumpat nyang jeu'öh.
Aneuk-aneuk laén galak ngon geumbira haté, jika lön peumainan nyang ji peugöt lé syahkubat.
Bak masa dilèe na si dröe aneuk muda nyang teupat ngon göt até, murah haté ngon ramah tamah.
Kareuna lagèe nyan ureueng geu meuhéi si Ramah
Maksud ji-neuk jakmita èleumèe ngon peugalaman.
Watèe pikéran si Ramah kabulat keu neuk jak, ji publôe bandum hareuta beunda milèk jih.
Teunyata beutoi, ban ji kalön uliköt kana sidröe ureueng nyang iköt langkah jih.
Keu beukai makanan watèe keuneuk jak.
Ladom ureueng gampong nyan geupeugot kupiah riman.
Kupiah riman geupeugot dari beuneung bak riman.
Tapi, sabab bak riman ka payah geuteumeung, ureung gampong nyan geupeugot ngon bulee jok.
Bak jok na cit nyang kheun bak aren.
Bak jok nyan saboh jeuneh ngon bak u, jitamong lam keuluarga palem.
Buleejih geukheun bulee jok, ngon na sipeu teuk geukheun meulisan jok, ie jok nyang geutagun.
Le that nyang jeut tacok dari bak jok.
Boh jok jeut tapajoh, bulee jok jeut keu peujampoh, ie jok jeut tajep atawa tapeugot keu gula.
Teuma jinoe, beuneung iniem pih jeut keu kupiah.
Abua langsong geutron ngon dua boh peuleupeuek jok.
Jinoe, Abua Leman nyang meucalitra, beh, Ngon!
Ayah hana jadeh blo kueh sus.
Subang gadeng artijih subang warna gadeng.
Bangonjih bulat lage subang.
Warnajih kuneng lage gadeng.
Masakan Mak uro nyo mangat mandum!
Na lapan blah boh kueh lam neuleuk.
Bak saboh Aleuhad, Ihsan jijak meu'en uroe pre u teumpat wisata lam peukan.
Jih jijak ngon dua dröe cutkak seureuta ureueng chikjih.
Jameun, nyoe kapai peumbangkit leseutrek meusen diesel, jiseudia leseutrek nyang meuapong bak teungoh laot.
Bak thon 2004, na tsunami, ie beuna dari laot.
Meureutoh ribee droe ureueng meuninggai.
Musium Kapai Apong nyoe le that jibri peulajaran peunteng keu geutanyoe mangat tasadari bahwa bumoe Aceh nyoe syuruga Tuhan nyang rawan that bala.
Bak tanggai nyan ureueng Aceh geukeunang musibah tsunami raya nyang keunong Aceh.
Langèt that hijô Teutèe uroe nyoe tarék uroe.
Da Isah geutrôn uleuen ngon padé saboh eumpang dua naléh.
Aneukgeuh si Meurah, jipeutrôn tika.
Geuleueng tika dileuen, lé da Isah.
Padé lam eumpang geurô bak tika.
Breueh ka rab habéh di rumoh. Lah gèt jibleut uroe, uroe nyoe.
Meunghan, ka rõh bak geungui breueh bak sèedara lingka.
Da Isah geujak bak mon, jak seumeurah.
Si Meurah keumiet padé, bèk jipajôh lé manok.
Jiduek bak reunyeun, jimat reunong.
Ban teuka manok jiparôh lé.
Reubah leuhô geukuet padé, lé da Isah.
Geupasoe teuma lam eumpang, tika jilipat lé Si Meurah.
Entreuk seupôt ban sinja, padé geumè bak jengki.
Da Isah tob, si Meurah tulak-tulak,
Malam nyan habéh geuseuba ban saboh eumpang.
Singoh barô geutampoe, teuma geusroh.
Seukeuem bandum geuboh, lhok geupeusapat keu umpeuen iték.
Ka tujôh uroe ujeuen jitôh, hana reuda.
Leubèh-leubèh malam, hana piyôh sagai.
Adak na jibleut uroe siat, jitôh teuma.
Han jeuet sapeue tameuadèe.
Ie dikrueng ka limpah ruah u darat.
Lam lueng pih ka peunoh ié.
Meungnyo jitôh lom euntreuk malam meuhat teuka ie raya.
Keubit raya silagoena ujeuen, malam nyan.
Ban jaga lôn, lôn dengo su ie dileuen.
Lôn trôn laju lôn jak kalon.
Ureueng dum pi le ka geutron uyub.
Lôn blôh ie dileuen trôk bak keuieng.
Uroe nyan kamoe dum, han jeuet meujak bak sikula.
Lôn maba rakan, lôn jak mita jalo.
Meuteumeung jalo puntông saboh.
Mumita papeuen sikrak sapo, keu peungayôh.
Meuduek lam jalô, meukayôh ban saboh gampông.
Sabab galak, hana teuingat pruet deuek.
Asa uroe barô mupiyôh.
Na dua uroe ie raya lam gampông, teuma surôt.
Barôkeuh jeuet meujak sikula.
Calitra-calitra nyöe keu bandum umu, khusus jih keu aneuk-aneuk sikula.
Di dalam buku nyöe, na padum boh calitra nyang asai meubago daerah, Bak Nanggroe Aceh Darussalam.
Calitra nyöe lam bentuk seuderhana kisah jih, teuntang deurita.
Abéh calitra meu teumée untöng keu seunangan.
Nyang peureulèe keu göt, itikeuet nyang göt, seunang, meunang.
Cuma darah nyan sama-sama beuwarna mirah.
Bak saboh malam sa'at watèe pajôh bu malam, suasana lam rumoh gethat na göt, peunôh ngon gaséh sayang ngon bahagia.
Seujak malam nyan suasana di dalam rumoh hana lé bahagia kon lagèe yôh awai.
Musém khueng ganthoe ngon musém hujeuen, ngon trôh musém keumeu khôh.
Ngon tiba-tiba, meurumpök ngon si dröe ureueng tuha, nyan teungôh geuduk diyub si bak kayèe rayeuk.
Ureueng tuha nyan ban meu deungö meunan peuneugah nyan, geu pakat jak u rumoh.
Kah kawöe u rumoh, kapeugah na jamèe.
Söe trôh keunoe lôn peugah bak mak di rumoh?
Kapeugah jamèe trôh dari jeu'öh.
Lôn hana Iôn deungö, watèe geuteumanyöng.
Undang-undang bak tameu nanggröe.
Atôran-atôran bak tapeue saneut, peugöt, peudhich "peuindah" nanggröe.
Atôran-atôran tahudep lam rakyat nanggröe.
Gaséh sayang, tulong-mulông, saweue-Maweue, bila- mubila, meutueng-tueng bila
Raja geu brithe bak bandum rakyat ramè, supaya ranub ngon pineung teh pue guna dalam acara meu kawen.
Pue nyöe dröe neuh nyang ba aneuk lôn keunoe?
Pat gampoeng dröe neuh, neu jak keunoe?
Söe yue dröe neuh, yue jak keunoe?
Pue kira-kira nyang galak dröe neuh di sinoe?
Meuhan dröe neuh tinggal di sinoe mantöng, bèk lé neu wöe u gampoeng.
Pajan Neu Keumeukôh bak dröe neuh, mangat lôn jak Bantu?
Banjer baroe sa, abéh pue nyang na jiba lé ie.
Padé di blang ka saré kunéng, nyoe kajeuet takôh.
Baroe lôn kalön drôe neuh di blang, neu keu meukôh bak bang Muhammad.
Ngon nyang sidröe trék, soe nan, Bang Amir?
Pat meuturi dröe neuh phôn ngon jih?
Lôn meuturi ngon th,watèe lon duk di Batuphat.
Lôn lakee izin ka seupôt, lôn jak gisa.
Pue but dröe keuh lawet nyöe, Nurdin ?
Abéh Neutajok aneuk kacang di lampôh?
Seuneulhôb di blang kabéh jimée lé ie raya barosa.
Bak watèe nyan, ureueng Banda Aceh teungoh lam uroe pre.
Bèk tapeulalô dröe bak teumpat wayang.
Nyang keujeuet jinoe tanyoe tapiké.
Pat campli nyang hana mirah.
Pat peuneurah nyang hana bajô.
Pat baha nyang hana salah.
Hana salah bak awai na bak dudo.
Pat boh kayèe nyang hana geutah.
Kecuali boh musabah deungan boh gunci.
Na sit haba nyang hana salah.
Sigohlom lôn peugah riwayat nyöe, digata bèk ilèe tajak sahoe.
Awak nyan jipeugah, na jideungö gah boh bakôh ubé raga
Nyöe haba nyöe lôn peugah bak gata mantöng, bèk ta peutrôk hô laén.
Lon tanyong han jitém peugah droe, söe ilèe jih.
Mita gah, pubeuhè dröe teu bak ureueng laén.
Gah ban Raja, jeuheuet ban beulaga.
Bèk tapeudeuh gah dröe neuh kaya bak ureueng laén.
Di India meugah, lé that ureueng tuha pajôh ranup.
Ureueng hina hék tapeujayéh, ureueng meugah bèk tapeu dayöh.
Lôn deungö gah gata takeumeung jak u luwa nanggröe.
Meugah that Raja siwujut, geutôb han lut, geu tuba han maté.
Meunurot ilmuwan, geumpa nyoe lumboi lhee paleng rayek nyang tom meutuleh lam seismograf.
Hudép jih hana meuhö saho hana meuso hiroe.
Adakpih hana peureunah jiduk bak bangku sikula, kareuna jih jeumöt, jeuet tumuleh ngon gaki nyang cacat nyan.
Nyang leubèh aneh lom, jih jeuet peutamöng sineuk aneuk batèe keu dalam reuweueng aneuk gaki.
Biasajih, meunyo le sie, Nek reuboh bak dapu kaye.
Sira ngon i boh me keu peumangat ngon peugadoh be hanyi bak sie.
Watèe ineuk rudah, tapi, tanoh leukiet nyan lagèe han jitém teubit.
Kareuna nyang lé, nyang rayeuk peugah haba ka-teu'im.
Lheuh mata peulajaran ka seuleusoe.
Hana trép lheuh nyan, guru geubrie ngon geutrang kan pelajaran.
Aneuk nyan geu peugah bunoe, ka meulayi peugah haba.
Bak si uröe, awak nyan lheuh leumôe bak ji ikat.
Ji lét keu noe, ji lét keu déh, gohlom sit meuteumèe-teumée.
Ji pusu leumôe awak nyan keunöng bak gaki, reubah ka meukulèk bak tanoh.
Akhee jih leumoe nyan hana lé daya keu jiplueng.
Awak nyan gethat na seunang, ngon na ji tuloeng lé Ayah.
Batèe nyang ji-pakèk lé Ayah pusu leumôe cukôp ubeut, watèe keunöng bak gaki leumôe han ék lé ji plueng.
Ka trép ka ji prèh si Dengki, hana trôh-trôh ji gisa.
Ciecém nyan rhèt ateueh tanoh nyang timöh bacut naleueng.
Trôh bak jaroe awak nyan, ciecém nyan ban jimat ka teuga ilöm.
Na nyang leubèh anèh lom, watèe ciecém teungoh ji phöe nyang cukôp manyang.
Aneuk-aneuk laén ji surak-surak ngon ji prôk-prôk jaroe ngon cukôp galak haté.
Kajeuet keu saboh tontonan nyang meu narèk bagi awak nyan.
Baroena padum thôn umu aneuk ajayeb?
Kupue ureueng geu kheun aneuk ajayeb?
Pue na sehat guru keu aneuk batat bak rumoh sikula?
Aneuk teupat ngon göt haté, murah haté, ngon ramah tamah.
Bak ijak meurumpèk ngon si dröe ureueng.
Söe nyang bagi phôn makanan?
Trôh bak saboh gampoeng ji tanyong bak sidroe ureueng.
Ramah ijak bak istana jijak pue ubat aneuk Raja.
Aneuk miet meukat pi saboh bagoe.
Ureung nyang kheundak beurangkat dum ka teuprèh-prèh.
Bôh alat ceumeucob, gèt kitab beuet ngon peulalu até singoh ditunong.
Kakheun dua lhèe uroe treuk barô ma teuka.
Jameun ka lazém bak ureueng geutanyoe, geukanduri di Meunasah bak buleun Molôd.
Sabab bak buleuen nyan lahé Nabi geutanyoe.
Buleun nyan lam basa Acèh geukheun buleuen Molôd.
Bak watèe nyan geusie keubeue atau leumo.
Geupeugèt kanduri raya, jeueb rumoh geupeuteubiet idang saboh u Meunasah.
Sajan ngon idang nyan, na ranub raya.
Asoe idang macam-macam juadah nyang lazat-lazat.
Bak ranub raya geugulông boh manok.
Aneuk miet bandum jak duek ateueh bangku.
Hana ureueng lam gampông nyang sa mupèng ngon gobnyan.
Bôh bak bintéh gèt bak tulak angèn peunoh ngon ceunulék.
Bit pi ka sidumnan kaya, hana geupiyôh geuhareukat.
Geusuet reuncông geumat bak jaroe.
Awak gampông gautanyoe meutunang ngon awak meurandéh.
Bak simalam ban tujôh pancuri nyan jiduek diyub jambô.
Jimupakat ho euntreuk malam jijak mita raseuki.
Bandum rakan mupakat ban kheun rakanjih nyan.
Lam rumoh nyan na lhèe droe ureueng sagai.
Peurumoh ngon aneuk darageuh ban lhèe teungoh duek pajôh bu.
Wate si Pan teungoh bang, geumpa teuka keulai.
Wate ka sadar, na sikrak papeun meuapong di likeu Ipan.
Abang meusangkot di bak kaye, meunyo lon lon mat papeun nyang meuapong, Yah.
Peujioh geudong, tiang lestrek, ngon bak kaye.
Meunyo takalon ie laot surot, sigra peujioh pante ngon ek u teumpat nyang manyang.
Meunyo ka di dalam geulumbang ie beuna, mat beunda-beunda nyang hana ngob, lage kaye, kaso, ngon sterofom.
Bak saboh supot, Daya teungoh jiwoe dari keude.
Tiba-tiba, jih jideungo su khem sidroe aneuk mit.
Buleun nyan jipantul bacut sagai cahya matauroe, makajih wate malam teutap supot.
Poh tujoh beungoh kamo ka troh u pasai, lon meuwet-wet ban saboh pasai ngon ate seunang.
Nek geupakat kamo jak blo sie u pasai Meugang.
Jak, tamita sie leumo nyang got meugapah keu tatagun sie reuboh.
Mak laju geupeuteubit barang beulanja dan geupeuduk di ateuh meh.
Lheuh geupeusing, sie ngon gapah geurhah sampo gleh.
Tamagun ngon beulangong tanoh, rasa hana meu-ubah, be hana gadoh, lom pih leubeh alami.
Lheuh nyan, Nek geupeugot alat tagun sie reuboh khas Aceh Rayek.
Apui dari kaye leubeh seuum nibak apui dari komphor.
Meunyo tamagun ngon beulangong tanoh trep bacut seuum.
Sinyal alat komunikasi putoh, leseutrek pih mate.
Suasana kota hana tatuoh ban le.
Ureueng hana putoh geuilah daya geumita syedara nyang hana meupat le adak pih uroe ka meutamah seupot.
Lheuh meupadum uroe, troh relawan dari meubagoe naggroe.
Abeh caca awaknyan jikeurija uroe malam jiseumiyup manyet lam saboh uruek.
Ureueng nyang luka pih jipeuubat le awak nyan.
Nyoe adalah beuncana alam paleng dahsyah lam sireutoh thon nyoe.
Makajih, ureueng nyang meuninggai pih jeut takheun paleng le.
Nyoe beujeut keu peulajaran bagi geutanyoe bak tatingkatkan kesadaran mitigasi bencana.
Buet rekonstruksi ngon rehabilitasi jipajoh watee meuthon-thon bak tapeupuleh kondisi Aceh.
Selama masa nyan, le that rumoh bantuan nyang jipeudong teumasok infrastruktur ngon fasilitas nyang laen-laen.
Le that nan ureueng meuninggai dari gampong nyoe.