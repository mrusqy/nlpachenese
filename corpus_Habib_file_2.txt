Tamlikhah teubit yohnyan sidroe.
rakan nam droe tinggai lam guha Teubiet lam guha geujak sidroe.
oh troh unanggroe lale mata Sira geujak katahe keudroe.
geu eu nanggroe kon ban nyang ka Rot han meuphon peukan han meupat.
hireun dahsyat ngon bicara Han meupat le peukan sot.
palung palot ureung muda.
Naseukeujab tahe hireun.
leumah mideun geu eu rupa Kageupeurap le bak pinto.
sinan tahe le si peunjaga Meusurat kalimah di pinto mideun.
yohnyan hireun ureung muda LAILALLAH isa ruhullah.
neubaca pataih kalimah mulia Nyan teusurat di pinto mideun.
that biet hireun ureung muda.
Gou ucap dibabah muda samlakoe.
dua jaroe rahob muka Na seukeujab teuma deudoe.
ureung lakoe keunan teuka Nyan khairan geu meuhoi nan.
tanyong yohnyan di pinto raja Dipinto mideun meuteume sinan.
ureung lakoe nyan jijak lanja Tamlikhah tajong yoh masa nyan.
hajad upeukan tron ubanda.
Tamlikhah ngo meunan hareuto.
ulon sidroe teungku taba Taba ulon teungku upeukan.
kujak sajan deungon gata Khairan seuot nisya allah.
peuna salah jak udehsa na seukeujab neuberjalan.
troh upeukan le ban dua oh sare troh le upeukan.
tamong sajan le bandua.
Tamlikhah tajong le bak khairan.
peukeuh nan nama banda Peu nan mideun teungku peugah.
soe halifah peu nan raja Khairan peugah yoh masanyan.
Abdurrahman nama raja Nama raja Abdurrahman.
qitusi geupeunan nama banda Tamlikhah ngo khairan peugah.
hireun dahsyat hate lam dada.
Tamlikhah kheun yoh masyanyan.
tabloe makanan teungku le gata Ripe deureuham wahe taulan.
tabloe makanan keu kamoe hamba Hireun kalon deureuham nyan.
aib yohnyan akai bicara Rayek dereuham siploh meuh brat.
tahe rakyat ban sineuna Khairan tajong bak samlakoe.
pat hai adoe meuteumee pedeuna.
Dilon ladum adoe meutuah.
meuhan kupeugah ubak raja Tamlikhah seuot demi Allah.
neumeusumpah beukon pedeuna Sibak kayee nyang na lon plah.
na lhee uroe bak lon kira Ulon bungka di Madinah.
hana lon seumah raja ceulaka Kheurajeun Qianus raja pindoe.
na lhee uroe ere ngon hamba.
Khairan deungo Tamlikhah peugah.
bukon beurakah nariet gata Hana patot takheun meunan.
kareuna rajanyan trep ka fana Lhee reutoh ton ngon sikureung.
dum nan zameun ka trep kalama Padum - padum raja meugantoe.
aib that kamoe nariet gata Teuma meusyeuhu dalam peukan.
keudengaran troh bak raja.
Meugah bak raja Abdurrahman.
geupanggie yohnyan • ureung muda Geuba udalam yohmasanyan.
rakyat sajan meuribe laksa Oh troh Tamlikhah geuba udalam.
raja tajong nan neu peareksa Yohnyan raja Nouteumajong.
pade ureung keunoe teuka Bujang jaweub sabda sultan.
meuteume di peukan duli sripada.
Mauteume ngon kamoe teungku bunoe.
ureung muda nyoe kamoe meuba Meukalon bak jih deureuham dameun.
meutanyong jikheun bukon peudeuna yimu meubloe tuanku beunoe.
bak kawom kamoe nyoe peudeuna Padum boih guci saleh diteumee.
tuanku lake bak ureung muda Tuanku lake jinoe ladum.
meunan hukom dilee nyang ka.
Patot tuanku teurimong beulueng.
bahagi limong miseu nyangka Saboh bagi milik tuanku.
meunan laku hukom sripada dijih han jitem peugah teumpat.
nyan salah that teu meureuka Raja teumanyong yoh imasanyan.
bak ureung muda nyan geupareksa He ureung muda takheun beusah.
cuba peugah nyan sibeuna.
Yoh nyan Tamlikhah ka neungadu.
daulat tuanku hana poudouna Daulat tuanku syahi alam.
lhee deureuham na bak hamba Sibak kayee ulon peuble.
na lhee uroe bak lon kira Ulon peuploe kayee sibak.
lon plueng nibak raja ceulaka Sultan Qianus raja pareusi.
jinoe ungki keu agama.
Jiyue kheun droe jipotallah.
soe han seumbah habeh jisula Manyet jitot dum lam apui.
teuboh angoh jeud keu baja Meunan keubuet raja Qianus.
rakyat jibunuh ban seumeuna Tamlikhah mudhahe qudrah.
neuplueng leugat udalam rimba Oh sare troh bak saboh gunong.
teuma neutamong udalam guha.
Jabalul khulus nama gle nyan.
rauniah jipeunan nama.
guha Lam guha nyan kamoe nam droe.
baro lhee uroe bak lon kira Kamoe pajoh boh lujalan.
teungeut pinsan dalam guha Nasi malam teungeut sinan.
jaga nibaknyan nyoeho lon hala Kamoe dum deuk makanan tan.
kelaparan hana tara ulon teubiet tinggai rakan.
ulon tuan jak meumita.
Ulon teujak mita makanan.
tinggai rakan dalam guha Mideun qasusi tuanku kamoe.
lam naggroe nyoe rumoh tangga Doulat tuanku seumbah laman.
kamoe keumangan raja ceulaka Jiyue kheun droe jipotatllah.
han meuseumbah meuplueng lam rimba Raja Qianus that biet laknat.
Te that rakyat j i anianya.
Jigeubue kameng dijih dilee.
hana soe thee jeued keuraja Ampon tuanku ulon keunal.
meunyoe na tinggai mantong tangga Ibnu kadhian bapa lon sinoe.
lam nanggroe nyoe rab ngon raja Ampon tuanku rumoh sinoe.
lam nanggroe nyoe rumoh tangga Asai dilee di Madinah.
teuma muminah keunoe bak raja.
Seulayue kheurajeuen Malik Saleh.
dulon neuweh keunoe neubungka Oh mate nyan teuma meugantoe.
raja pindoe roeuloh agama Tamlikhak peugah neuhareutoe.
harus teumpatnyoe rumoh tangga Habeh neupeugah meuyüp mayang.
hireun teuceungang poteuraja Sabda raja neunyue intat.
ubak teumpat dilee nyangka.
Ubak teumpat yohnyan geuintat.
jijak rakyat sajan seureuta Tamlikhak trohle ubak gampong.
tamong jurong dalam tangga Rakyat pi troh ek urumoh.
jihoi mehmoh asoe tangga Saleh soe na dirumoh nyoe.
tatren keunoe tapeukhaba Asoe rumoh deungo meunan.
neutron yohnyan ureueng tuha.
Ureueng nyan katuha sangat.
kadeuk that hana tara Ureueng tuhannyan that biet datok.
kajareueng ok dikeupala Si on - on treuk nyang na diateuh.
puteh sang gapeuh hana tara Ummu zameun hana lagee.
ok di ulee meuputapura Bungkok ngon rung bibi karhot.
keuneng karhot teutop mata.
Ureueng tuha seuot meunoe.
saleb soe meuhoi kamoe hamba Soe nyan -diyup meuhoi kamoi.
pane nanggroe soenan gata Rakyat seuot teuma yohnyan.
daulat sultan suroh bak gata Nyan keu jeued kamoe troh keunoe.
ureueng mudanyoe keuanoe neuyueba Uureueng mudanyoe kheun bak kamoe.
nyoe rumohnyoe kon digata.
Ureuneng tuha ngo nariet meunan.
buengeh yohnyan hu ngon mata Teuma neukheuen ngon amarah.
cuba peugah soenan gata Meunyo gata nyankamousoe.
patot lenboih droe ho langkahba Bukon utoh tajak teumaki.
that beurani hate gata Pakri jeued dijih rumoh kee.
bukon han malee nariet digata.
Rumoh dilon aneuek kubri.
le that taki nibak gata Ureueng tuha sangat amarah.
Tamlikhak peugah sipatah khaba Teumpat Tamlikhak nama kamoe.
nyan rumohnyoe aneuek hamba Ibnu kadhian nama ayah.
baroe sa leupah lon lam rimba Tinggi ayah lon disinoe.
leupah kamoe dalam rimba.
Raja Qianus aliat laknat.
Tuhan hadharat droe jikata Soe han pateh jih potallah.
jikoh lidah badan jisula Manyet jitot dalam apui.
tuboh angoh jeued keubaja Kamoe meuplueng dalam gunong.
lalu meutamong dalam guha Jabalul ikhlas nama gle nyan.
Ramiat jimeunan nama guha.
Ureueng deungo nariet meunan.
teuringat yohnyan yeb raya Peue sit baroe sa nyan tapeugah.
seuot barullah nyan kalam a Lhee reutoh sikureung thon raja kamate.
han meupatle dum poukara Ureueng tuha baroe teuingat.
seujud khidmad bak ureueng muda Baroe teuingat keu ureueng gadoih.
dilee meuteuoh ngon binoe Isa.
Isa peugah yoh saboh roe.
ureueng tujoh drooe dalam rimba Masa kheurajeuen raja Qianus.
nam droe gadoih keunangan raja Ureueng geumeubue sajan sidroe.
meuman saboh roe khaba raja Ureueng tujoh lapan ngon asee.
Isa bri thoe untong muda Mounan teuingat baroe teupike.
neuseujudle bak ureueng muda.
Seumbah digaki cum dijaroe.
geusyik kamoe nyan keugata Saudara geusyik nyang gadoh.
masa meuteuoh ngon nabi Isa Seumbah rakyat dum sinaroe.
troh meubeunyoe le bak raja Raja yue intat beunoe keunoe.
ureueng mudanyan bak ureueng tuha Sabet beuna ban peuneugah.
raja pantah beurangkat ulua.
Raja piyoh nyan neubeurangkat.
neujak peu ureueng muda Sabet beuna kheuen ureueng nyan.
Abdurrahman jak peumulia Raja pitroh karap keunan.
tron yohnyan ateueh guda Nyang phon raja mumat jaroe.
lheuehnyan meuntroe ngon panglima Habeh mandum imum rakyat.
geupeungadat ureueng muda.
Raja ngon rakyat kameuhimpon.
jaroe jiseuon ateueh jeumala lheueh mat jaroe duek meuhimpon.
lakee ampon bak ureueng muda Raja teumanyong teuma deudoe.
rakan nam droe ho saleh ka Tamlikhak senot raja teumanyong.
mantong lam gunong sidehlam guha Sabda raja yohmasanyan.
udeh rakan jinoe lam guha.
Taba kamoe kalon pihasan.
perbuatan Tuhan dalam rimba Tamlikhak seuot rijang pantah.
insya Allah pomakuta Hanpeue salah tuanku droe.
udeh jinoe pomakuta Amma bakdu teuduek siat neuyue rakyat uleh raja Neumeujak sajan ngon samlakoe.
neumeujak eu proe lam guha.
Neumeujak kalon dum perhasan.
perbuatan Tuhan wahidul kaha Habeh jikrah yohnyan rakayat.
duli hadharat hendak bungka Habeh meusapat dumna rakyat.
hendak beurangkat sultan raja Keusyik waki tande bujang.
hulee balang imam peutua Wadhe kadhi peudana meuntroe.
rakyat sinaroe sajan seureuta.
Habeh meusapat dum sibarang.
panglima prang ngon sihandrara Habeh meuhimpon ngon sipa i.
sigala paki ngon ulama Habeh meuhimpon bandum keunan.
Abdurrahman beurangkat ulua Raja yohnyan geubeurangkat.
sajan rakyat bala tentra Amma bakdu teuma keumidian.
jiseutot sajan saboh treuk raja.
Kata shaheb punya rawi.
raja nasrani jadeh bungka Dijih pihle habeh meusapat.
jiba rakyat ngon peutua Raja nasrani sajan beurangkat.
padum ngon rakyat bala tentra Dua raja beurangkat ugunong.
han peu tanyong bala tentra Raja Islam ngon raja kafe.
hanpeu tanyongle he saudara.
Ohsare troh raja keunan.
Tamlikhak yohnyan kheuen bak raja Ampon tuanku jaroe gaki.
rakyat bektabri tamong lam guha Lon takot teukeujot ureueng nam droe.
raja pindoe jisangka teuka Daulat tuanku jimeulawan.
jisangka rakan raja ceulaka Raja Qianus jisangka keunoe.
rakan nam droe jithee hana.
Nyan keusabab lon peuingat.